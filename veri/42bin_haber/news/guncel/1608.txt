13 beyin kanamasıyla Guinnesse aday
Aydının Söke ilçesinde yaşayan Ferkan Taş (34), 14 yılda 13 kez beyin kanaması geçirdi.
20den fazla beyin anjiyosu yapılan Taşın tek isteği Guinness Rekorlar Kitabına girmek. 
Taş, 8 Ocak 1999da zeytin toplarken bayıldı. Kendisini aramaya çıkan yakınları tarafından 6 saat sonra baygın bulunan ve hastaneye kaldırılan Taşın beyin kanaması geçirdiği ortaya çıktı. Taşa, nadir görülen Thalamik Avm (Arterio-Venöz-Malformasyon) teşhisi konuldu. Beyninde istenmeyen bir damarla dünyaya gelen ve yıllar sonra ortaya çıkan rahatsızlığı sonrası Taş 14 yılda 13 kez beyin kanaması geçirdi. Taş, Bir keresinde duş alırken beyin kanaması geçirdiğimi anladım. Belirtilerini bildiğim için fark ettim. Hastanedeki arkadaşlarımı arayıp ambulans istedim. Beyin kanaması geçiren birinin uyumaması gerekiyor, uyuduktan sonra bir daha uyanmama riski var. Ölümü beklemeye başladım. Sonra kendimi kaybetmişim. Gözümü açtığımda hastanedeydim diyor. Yüzyılın Beyin Cerrahı unvanına sahip Prof. Dr. Gazi Yaşargilin yanına gittiğini belirten Taş, kendisini ayakta görünce şaşırdığını, yaşıyor olmasını mucizeye bağladığını öne sürdü. Malulen emekli Taşın en büyük hayali Guinness Rekorlar Kitabına girmek. Kitabın Türkiye temsilcisiyle bağlantı kurup, 2011 yılında form doldurmuş. 
 