Polis kuş uçurtmadı
Anadolu Üniversitesi Açık Öğretim Fakültesi öğrencileri, güz dönemi sınavlarında ter döküyor. Polisler ise sınavların yapıldığı okulların çevresinde gürültü avına çıktı.
 Bursa Emniyet Müdürlüğü, sınavdan saatler öncesinden gürültü operasyonu için alarma geçti. Sınavın başlamasıyla birlikte vatandaşlardan gelen gürültü ihbarlarını titizlikle değerlendiren ekipler, sınavın yapıldığı okulların etrafındaki inşaat çalışmalarını sınav boyunca durdurdu.
 Güz dönemi ara sınavına girecek Açık Öğretim Fakültesi öğrencilerinin rahatsız olmaması için polis, okulların çevresinde gürültü yapılmasına izin vermedi.
 CİHAN
  