Sınıra tank sevkiyatı
ŞIRNAK'ın Beytüşşebap İlçesi'nden Irak sınırındaki askeri birliklere tank sevkiyatı yapıldı.
 Tanklar, Irak sınırında PKK'lıların geçişlerini engellemek amacıyla oluşturulan güvenlik noktalarında konuşlandırılıyor. Şırnak'ın Kato Dağı eteklerinde bulunan Beytüşşebap İlçesi'nden, Irak sınırındaki askeri birliklere tank ve zırhlı araç takviyesi yapıldı. Beytüşşebap Taktik Jandarma Komutanlığı'ndan sevk edilen tanklar ve zırhlı araçlar, yoğun güvenlik önlemleri arasında ilçenin karşısında bulunan Irak sınırındaki askeri birliklere gönderildi. Tankların geçişi nedeniyle ilçe merkezindeki yollarda park eden araçlar güvenlik güçlerinin anonslarıyla kaldırıldı. Beytüşşebap'tan Irak sınırına sevk edilen çok sayıda tank ve zırhlı araç, PKK'lıların geçişlerini engellemek amacıyla oluşturulan güvenlik noktalarında konuşlandırılıyor.
  