Elazığ-Malatya karayolunda faciadan dönüldü
Elazığ'da şiddetli yağış nedeniyle Elazığ-Malatya karayoluna büyük kaya parçaları düştü. Bölünmüş yolda ulaşım tek şeritten kontrollü olarak sağlanıyor.
OLAYDA ŞANS ESERİ KARAYOLUNDA ARAÇ YOKTU / FOTOGALERİ

Edinilen bilgiye göre, Elazığ-Malatya karayolunun 44. kilometresinde, iki gündür süren yağıştan dolayı yola büyük kaya parçaları ve taşlar düştü. Yola düşen kayalar nedeniyle bölünmüş yolun Malatya'ya gidiş istikametindeki iki şeridi ulaşıma kapanırken, Elazığ'a geliş istikametinde ise tek şerit kapandı.

Polis ekipleri Malatya istikametine gidecek araçların geçişine izin vermedi, Malatya'dan gelen araçlar ise açık olan tek şeridi kullandı. Elazığ tarafında yaklaşık 3 saat süren bekleyişin ardından ekipler, açık olan tek şeritten ulaşımı karşılıklı olarak sağladı.

Karayolları 8. Bölge Müdürlüğü ekipleri yolun tamamen ulaşıma açılması için çalışmalara başladı. ELAZIĞ-MALATYA KARAYOLU HEYELAN NEDENİYLE 3 SAAT ULAŞIMA KAPANDI