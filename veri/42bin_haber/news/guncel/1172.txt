7 yaşındaki çocuk anne-babasını kurtardı
Kastamonu'nun Abana ilçesinde 40 metrelik şarampole uçan araçtan çıkıp yola ulaşan 7 yaşındaki çocuk, anne-babasının kurtulmasını sağladı.Ramazan Ak (37) yönetimindeki 20 RA 669 plakalı araç, Yukarı Abana mevkisinde sürücüsünün direksiyon hakimiyetini kaybetmesi sonucu yoldan çıkarak yaklaşık 40 metrelik şarampole devrildi.  

Yoldan geçen vatandaşların araçtan çıkmayı başaran Büşra Ak'ı (7) görmesi üzerine olay polis ve 112 ekiplerine bildirildi.

Olay yerine gelen ekiplerin müdahalesi sonucunda araçtan çıkartılan Ramazan Ak ve eşi Emel Ak(37)ambulanslarla Bozkurt İlçe Devlet Hastanesi'ne kaldırıldı.
Burada yapılan ilk müdahalelerin ardından Kastamonu Dr. Münif İslamoğlu Devlet Hastanesi'ne sevk edilen 3 yaralının, hayati tehlikelerinin bulunmadığı bildirildi.