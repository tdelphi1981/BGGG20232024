Evren'e soru: Vicdanınız neden sızlamadı
12 Eylül darbesiyle ilgili dönemin Genelkurmay Başkanı ve 7. Cumhurbaşkanı Kenan Evren ile dönemin Hava Kuvvetleri Komutanı emekli Orgeneral Tahsin Şahinkaya hakkında açılan davanın 11. Duruşması Ankara 12. Ağır Ceza Mahkemesinde başladı. Bugünkü duruşmada müdahil avukatları Kenan Evreni soru yağmuruna tuttu. Duruşmaya ara verildi.
Mahkeme Başkanı, salonda gizli kamera olduğu yönündeki iddialara açıklık getirdi. Mahkeme başkanı, Salonda ne gizli ne de MİT kamerası var. Sadece telekonferans yapılması için kurulan kameralar bulunuyor dedi.      
   BİR SAĞDAN BİR SOLDAN ASTIKAÇIKLAMASI  
DEVEYE VİCDAN GÖSTERDİNİZ    

Bugünkü duruşmada müdahil avukatları Kenan Evreni soru yağmuruna tuttu. Müdahil avukat Fikret Babaoğlu,  o dönemde 11 ay işkencehanede kaldığını belirterek, Yanımdaki 4 arkadaşım bu işkencehanede öldü diyerek arkadaşlarının fotoğraflarının yer aldığı gazete sayfasını gösterdi. Babaoğlu,  Evrene yönelik,  Tarih beni yarılar diyorsunuz işte tarih önünde yargılanıyorsunuz, tarih sizi yargılıyor. Topluma iyi bir miras bıraktığınızı düşünüyormusunuz? Vicdanınız sızlıyor mu? Yalakalık olsun diye önünüzde deve kesilecekti, vicdan gösterip kestirmediniz. Deveye  gösterdiğiniz vicdanı işkence görenlere karşı göstermediniz. Niye bu vicdanı işkencecilere karşı da göstermediniz? Aydınları sevmezdiniz. Aziz Nesine vatan haini dediniz. Sonra resme başladınız, sanat dünyasına girdiniz. Aydın dünyasına karşı fikriniz değişti mi? Sizi anlatan Netekim kitabını size göndermemi istermisiniz? Kitapta Nazım Hikmetin barış şiirlerinin size gönderildiği, sizde bunları uçak yapıp düşmana atmışınız diye olaylar anlatıyor sorular yöneltti, ancak sorular cevapsız kaldı.

SAPIK FİKİRLİ KİM?

Bu arada salonda bulunan MHP avukatının, MHP mensuplarını sapık ve sapık fikirliler olarak itham etmiştiniz. Gözaltına alınanlara tecavüz edildi, makatlarına jop sokuldu, kadınlar taciz edildi. 12 Eylül ile ilgili hükmü tarih verecek dediniz. Peki tarih sapık fikirlere sahip sıfatını kime verecek? şeklindeki soruyu Evren tebessüm ederek dinledi ve cevapsız bıraktı.

ABDİ İPEKÇİ

Bu arada müdahil avukatları gazeteci Abdi İpekçi ile ilgili soruları da Evrene yöneltti. Müdahil avukatlarının, Siz Abdi İpekçinin öldürülmesinden üzüntü duyduğunuzu beyan ettiniz. İpekçinin öldürülmesinde karanlık döneme işaret etmesi, diyalogtan yana tavır belirlemesi etken olabilir mi? Darbeye ortam hazırlanması açısında bu cinayet işlenmiş olabilir mi? Abdi İpekçinin öldürülmesinden üzüntü duyduğunuzu söylediniz peki yönetimi ele aldığınıza bunu araştırma gereği duydunuz mu? Cinayetinin nedeni nedir diye soruşturuldu mu? soruları da yanıtsız kaldı.

SALONDAN NOTLAR

Bugünkü duruşmada telekonferans bağlantısında sıkıntılarda yaşandı. Sanıklarla birkaç kez bağlantı kesildi. Kenan Evren, yöneltilen hiçbir soruya yanıt vermezken, bazı sorular karşısında gülümseyerek veya başını salayarak tepki gösterdiği görüldü.

BERFO ANANIN OĞLU SORULDU 
Müdahil avukatlar Kenan  Evrene Berfo Ananın oğlu Cemil Kırbayırı sordu. Avukatlar,  Cemil Kırbayır gözaltına alındı ve ardından kendisinden haber alınamadı. Bu noktada bir vicdan azabı duyuyor musunuz? 104 yaşındaki Berfo Ana üç kez bu salona geldi ve oğlunun hesabını sordu. Berfo Anadan özür dileyecek misiniz? dedi. Evren bu soruyu cevapsız bıraktı.