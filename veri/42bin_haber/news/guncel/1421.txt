Babasının gözleri önünde köprüden atladı
Adana'da 17 yaşındaki Seçil Ayhan, sevgilisini ailesinin istememesi üzerine babasının gözleri önünde köprüden nehre atlayıp intihar etti. Olay, saat 19.45 sıralarında Yüreğir ve Seyhan İlçelerini ayıran Seyhan Nehri'nde meydana geldi.

İddiaya göre Seçil Ayhan, sevgilisi 19 yaşındaki Abdullah Y.'nin kendisini terk etmesi üzerine, 10 Aralık'ta nehir üzerindeki Demir Köprü'ye çıkarak intihar etmek istedi.

İntihar girişimini öğrenen Abdullah Y., genç kızı ikna ederek intihar vazgeçirmişti. 

İkinci kez çıktığı köprüden atladı

Akşam saatlerinde yine Demir Köprü'ye çıkan Seçil Ayhan, annesini arayarak köprüye çıktığını söyledi.

Kızlarının Abdullah Y. ile görüşmesini istemeyen annesi, babasını arayarak, 'Seçil yine Abdullah ile buluşmuş. Şimdi de Demir Köprü'deymiş' dedi. Seçil Ayhan, haberi alarak köprüye gelen babasının gözleri önünde köprüden atladı.

Kızının köprüden atladıını gören baba Ayhan Ayhan durumu polise bildirip yardım istedi.

Olay yerine kısa sürede ulaşan polis ekipleri, nehirde sürüklenen kıza can simidi attı. Can simidine ulaşmayı başaramayan genç kız, nehirin içinde gözden kayboldu.

Olay yerine gelen Büyükşehir Belediyesi Can-Kur ekiplerinden bir personel suya atlayarak gözden kaybolan genç kızı aradı.

Genç kıza ulaşamayan can-kur personeli genç kızın çantasını buldu.

Kayıklarla nehirde arama yapan ekipler, Seçil Ayhan'ı bulamayınca Adana Emniyet Müdürlüğü'ne bağlı Su Altı Ekibi geldi. Nehre giren iki dalgıç 2.5 saat sonra genç kızın cesedini bulup sudan çıkardı.

Seçil Ayhan'ın ceseti otopsi için adli tıp kurumu morguna götürüldü.