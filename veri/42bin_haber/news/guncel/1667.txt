İlk dersimiz tacizden korunma
Kadın örgütü Kırmızı Biber Derneğince ilk kez başlatılan eğitim programı, animasyon karakterler, çizgi filmler, aktivite kitapçıkları ve kuklalar da kullanılarak 4-6 yaş çocuklara cinsel istismardan korunmanın yollarını öğretiyor.
Ketenhelva projesi, İstanbulun 39 ilçesinden seçilen 12 anaokulunda uygulanacak.  
KADINA karşı ayrımcılıkla mücadele eden Kırmızı Biber Derneğinin ilk projesi İstanbulda başladı. Ketenhelva, iki ayrı başlıktan oluşuyor: Toplumsal cinsiyet rolleri konusundaki önyargılardan arınma ve cinsel tacizden korunma. Geçen yıl İstanbulda kurulan derneğin başkanı Yeter Tabak Toplumda cinsiyete ayrımcı bakışın çocuklarla değişebileceğine, çocukların kendi çabalarıyla da istismardan korunabileceğine inanıyoruz. Bu amaçla cinsel rol algılamasının oluştuğu 4-6 yaş kuşağına yöneldik diyor.

ÖNCE EBEVEYNLER

Psikolog ve pedagogların vereceği eğitimin ilk aşaması ebeveynlere yönelik. Eğitimci Solmaz Havuz, iki saatlik seminerde çocukların anne ve babalarına Ketenhelva projesini tanıtıyor. Kızların gelişimini engelleyen sosyal cinsiyet rollerinden bahsedip çocukları cinsel istismardan korumak için alınması gereken önlemleri, istismar kurbanı çocuktaki belirtileri saptamanın yollarını anlatıyor. Çocuklara yönelik eğitim ise ikişer saatlik iki bölümden oluşuyor. Klinik psikolog Bahar Oran, psikolojik danışman Suay Kantoğlu, Fadime Yaslan ve Özlem Mumcuoğlu eğitimde çizgi film, aktivite kitapçığı ve kuklalardan yararlanıyor. 

ŞEKER UYARISI

Toplumsal cinsiyet rollerinin ele alındığı ilk bölümde, günlük yaşamda kadınları sınırlayan yargılar sorgulanıyor. Kadınların otomobil kullanabileceği, meslek sahibi olabileceği, erkeklerinse ev işlerinde yardım edebileceği gösteriliyor. Cinsel istismardan korunma ve hayır diyebilme bölümünde ise çocuklara yabancılardan şeker almamaları, kendilerini yabancılara öptürmemeleri, tanımadıkları kişilerle fotoğraf çektirmemeleri, vücutlarının özel bölgelerine yabancıların dokunmasını engellemeleri öğretiliyor.

Ketenhelva 8 aylık çalışmanın ürünü. Projenin yönetmeni, fikir annesi Benal Yazgan. 4-6 yaş çocuğuna ulaşmak için inandırıcı, sempatik animasyon karakterler yaratmak zorundaydık. En çok zamanımızı alan süreç buydu diyor Benal Yazgan. Hazırladığımız projeyi İl Milli Eğitim Müdürlüğü beğendi. Sadece Anadolu Yakasındaki yuvalar için izin istemiştik, tüm İstanbul için izin verildi.
Ketenhelva projesi derneğe başvuran ve seçilen 12 yuvada uygulanacak. İki ay içinde tamamlanacak. 
Pınar, Sinan ve papağan 
EĞİTİM programında kullanılmak üzere üç animasyon karakter yaratıldı: Bilgili papağan, Pınar ve Sinan. Kırmızı papağan sınıfta kukla olarak yer alacak. Eğitimcilerden biri, çocuklarla bilgili papağanın ağzından konuşacak. Pınar ve Sinan ise toplumsal cinsiyet rollerini sorgulayacak. Kadınların, erkeklere biçilen rollerde de başarılı olabileceğini gösterecek. 
 