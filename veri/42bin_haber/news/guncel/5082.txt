Kraliçeye ebrulu eşarp
Ürdün Kraliçesi Rania El Abdullah dün Olgunlaşma Enstitüsünü ziyaret etti, sırma atölyesinde Mevlânâ koleksiyonunda yer alan işli kaftana büyük ilgi gösterdi.
Ebrulu ipek eşarp hediye edilen Kraliçe Rania, Teşekkür ederim. Yaz için harika renkler dedi. Kraliçe daha sonra, Başbakan Tayyip Erdoğanın eşi Emine Erdoğan ile Başbakanlık Konutunda bir araya geldi.

Ürdün Kralı 2. Abdullah da Başbakan Erdoğan ile Başbakanlık Konutunda görüştü. Erdoğan, Kral Abdullah ile görüşmesinden önce katıldığı Türk Metal Sendikasının toplantısından geç çıkınca saat 13.30daki randevusuna yetişebilmek için süratle konuta geldi. Erdoğanın konvoyu zaman zaman 160-170 kilometre hıza ulaştı. Erdoğanın konutuna girmesinden iki dakika sonra da Kral Abdullah Başbakanlık konutuna geldi. Erdoğan, Abdullahı konutun kapısında karşıladı. Üç kez öpüşen iki lider, İngilizce sohbet ederek içeri girdi.