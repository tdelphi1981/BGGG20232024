Evlatlık verse de çocuğunu görebilir
Yargıtay 2nci Hukuk Dairesi, bir kadının, evlatlık verdiği kızıyla görüşebilmek için açtığı davayı reddeden yerel mahkeme kararını bozdu ve küçüğün menfaatine uygun düştüğü ölçüde hâkim kararıyla bu ilişkinin yeniden tesis edilebileceğine hükmetti.
Çocuğun annesini bildiğine göre, evlatlıkla ilgili kayıtların gizliliğinden de söz edilemeyeceği vurgulanan kararda, öz anne ile evlatlık verdiği çocuğu arasında uygun sürelerle kişisel ilişki tesis edilmesi gerektiği kaydedildi.           