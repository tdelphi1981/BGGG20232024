İki lise öğrencisi yangında can verdi
Zeytinburnu'nda bir apartmanın çatı katında yangın çıktı. Sebebi henüz belirlenemeyen yangında 2 lise öğrencisi hayatını kaybetti.
Çırpıcı Mahallesi Modabağ Ara Sokak'taki bir apartmanın çatı katında sabah saatlerinde yangın çıktı. Vatandaşların ihbarı üzerine olay yerine itfaiye ekipleri sevk edildi. İtfaiye, kısa sürede yangını söndürdü. İçerde yapılan incelemelerde lise öğrencileri Enes Yılmaz ve Bedirhan İkikardeş'in cesedine rastlandı. 

Haberi alarak olay yerine öğrencilerin aileleri sinir krizleri geçirdi. Sakinleştirilemeyen 2 kadın ambulansa alındı. 

Polisin olay yerindeki incelemeleri sürüyor.