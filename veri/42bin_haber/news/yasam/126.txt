Kadirli'de minibüse tüfekli saldırı
Osmaniye'nin Kadirli ilçesinde bir kişi pompalı tüfekle saldırıya uğradı. Saldırın, boşanma davası sebebiyle gerçekleştirildiği öğrenildi.
 Olay, şehit Orhan Gök Mahallesi Osmaniye yolunda meydana geldi. 80 KE 111 plakalı minibüsüyle seyir halinde olan M.Ş.'nin aracına, 80 KB 262 plakalı otomobilden pompalı tüfekle 2 el ateş edildi. Minibüsün ön camına isabet eden saçmalar minibüste bulunan M.Ş.' ye ve ablasına isabet etmedi. Saldırıyı gerçekleştiren M.A. aracıyla olay yerinden hızla uzaklaştı. M.Ş.'nin haber vermesi üzerine kısa sürede olay yerine gelen asayiş ekipleri, saldırganı suç aleti pompalı tüfekle Atatürk Caddesi'nde kıskıvrak yakaladı.
 CİHAN
  