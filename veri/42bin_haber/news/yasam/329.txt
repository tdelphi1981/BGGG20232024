3 kişi sobadan zehirlendi
Kütahya'da sobadan sızan karbonmonoksit gazından zehirlenen 3 kişi hastaneye kaldırıldı.
 Kütahya'da Meydan Mahallesi Ertan Sokak'ta ikamet eden İhsan Işık (50) gece yarısı nefes alamayarak uyandı. Evin salonunda bulunan sobaya yatmadan önce kömür atılmasıyla sızan gazı fark eden Işık, eşi ve oğlunu uyandırmak istedi. Bu sırada durumu sağlık ve polis ekiplerine bildiren Işık evin camlarını açarak pencerede bekledi.
 Olay yerine gelen 112 Acil Servis ekipleri İhsan, eşi Hatice (43) ve oğlu Ömer Oğuz Işık'ı (22) Dumlupınar Üniversitesi (DPÜ) Kütahya Evliya Çelebi Eğitim ve Araştırma Hastanesi'ne kaldırdı. Üç kişinin tedavileri sürüyor.