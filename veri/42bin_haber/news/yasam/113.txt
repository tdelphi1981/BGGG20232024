Tatvan'da kaçak sigara operasyonu
Bitlis'in Tatvan ilçesinde bir araçta yapılan aramada 49 bin 250 paket kaçak sigara ele geçirildi.
  Bitlis Valiliği'nden yapılan yazılı açıklamada, jandarma ekiplerinin, Küçüksu-Tatvan-Hizan yol ayrımında, yaptığı yol kontrollerinde, A.A'nın yönetimindeki plakası açıklanmayan aracı durdurduğu belirtildi. Ekiplerin, araçta yaptığı aramada 49 bin 250 paket kaçak sigara ele geçirdiği, sürücü A.A ve araçta bulunan Y.T.'nin "Kaçakçılıkla Mücadele Kanunu"na muhalefet suçundan gözaltına alındığı ve soruşturmanın devam ettiği kaydedildi.