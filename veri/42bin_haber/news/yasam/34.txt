Önce dövdüler, sonra gasbettiler
Eskişehir'de 76 yaşındaki bir kişiyi darp ettikten sonra cebindeki 2 bin lirayı gasbettiği öne sürülen 3 kadın yakalandı.
 Polis ekipleri, Eskişehir Şehirler Arası Otobüs Terminali'nin bahçesinde  bir kişinin darp edildiği ihbarını aldı.Olay yerine gelen ve yaralı R.İ'nin (76) darp edildikten sonra cebindeki  2 bin lirasının gasbedildiğini belirleyen emniyet güçleri, bölgede kapsamlı  çalışma başlattı. Verilen eşgaller doğrultusunda çevredeki güvenlik kameralarını  inceleyen polis, benzer suçlardan çok sayıda sabıkası bulunan G.Y. (35), D.Y.  (32) H.C'yi (37) yakaladı.Gözaltına alınan 3 kadın, R.İ'nin emniyette kendilerini teşhis etmesinin  ardından adliyeye sevk edildi.    