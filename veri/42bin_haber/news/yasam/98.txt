Çadır kentte yangın
İslahiye ilçesinde, Suriyeli sığınmacıların kaldığı çadır kentte çıkan yangında, bir çocuk ağır yaralandı.
 Alınan bilgiye göre, bir çadırda elektrikli ocağından kaynaklandığı  tahmin edilen yangın çıktı. Bu esnada alev alan çadırda uyuyan Muhammed Şaar (4),  babası tarafından kurtarıldı.Haber verilmesi üzerine olay yerine gelen sağlık ekipleri, yaralanan  çocuğu İslahiye Devlet Hastanesi'ne kaldırdı. Vücudunun çeşitli yerlerinde 3.  derecede yanık oluştuğu belirtilen ve ilk müdahalenin ardından Adana'ya sevk  edilen Muhammed Şaar'ın, hayati tehlikesinin bulunduğu bildirildi.        
 Suriyeli çocuğun babası hastane önünde beklerken fenalık geçirdi.İtfaiye ekiplerinin müdahalesiyle çadır kentteki itfaiye ekiplerince  söndürülen yangında, 2 çadır zarar gördü.            