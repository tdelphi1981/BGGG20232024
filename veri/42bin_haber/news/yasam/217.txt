Türkiye yeni bir yağışlı havanın etkisine giriyor
Yurdun akşam saatlerinden itibaren yeni bir yağışlı havanın etkisine gireceği tahmin ediliyor.
 Meteoroloji Genel Müdürlüğü’nce yapılan son değerlendirmelere göre, Orta ve Doğu Karadeniz, İç Anadolu'nun kuzeydoğusu, Doğu Anadolu, Güneydoğu Anadolu'nun doğusu ile Sinop ve Kastamonu çevrelerinde görülecek yağışlara ilave olarak, ülkenin akşam saatlerinden itibaren batı kesimlerden başlayarak yeni bir yağışlı havanın etkisine gireceği tahmin ediliyor. Yağışların bu sabah saatlerinde Samsun ve Ordu, öğle saatlerinden sonra Giresun, akşam saatlerinden itibaren Kıyı Ege ve Çanakkale çevrelerinde kuvvetli (20-50 kg/m2), Samsun çevrelerinde yer yer çok kuvvetli (50-75 kg/m2) olması bekleniyor. Genellikle yağmur ve sağanak şeklinde olacak yağışların İç Ege, İç Anadolu, Orta ve Doğu Karadeniz'in iç kesimleri ile Doğu Anadolu'nun kuzey ve doğusunda karla karışık yağmur ve kar şeklinde olacağı tahmin ediliyor.
 Hava sıcaklığının batı kesimlerde 3 ila 5 derece artacağı, doğu bölgelerde 2 ila 4 derece azalacağı tahmin ediliyor.
 Rüzgarın genellikle güney ve güneybatı yönlerden hafif, ara sıra orta kuvvette, Orta Karadeniz kıyıları ile akşam saatlerinden itibaren Güney Ege kıyılarında kuvvetlice (30-50 km/s) Doğu Karadeniz kıyılarında kısa süreli fırtına (50-70 km/s) şeklinde esmesi bekleniyor.
 -KUVVETLİ YAĞIŞ UYARISI-
 Yağışların bu sabah saatlerinde Samsun ve Ordu, öğle saatlerinden sonra Giresun, akşam saatlerinden itibaren Kıyı Ege ve Çanakkale çevrelerinde kuvvetli (20-50 kg/m2), Samsun çevrelerinde yer yer çok kuvvetli (50-75 kg/m2) olması beklendiğinden yaşanabilecek olumsuzluklara karşı (ani sel, su baskını, yıldırım, deniz ve kara ulaşımında aksamalar, vb.) ilgililerin ve vatandaşların dikkatli ve tedbirli olması gerekiyor.
 -KISA SÜRELİ FIRTINA VE KUVVETLİ RÜZGAR UYARISI-
 Rüzgarın Orta Karadeniz kıyıları ile akşam saatlerinden itibaren Güney Ege kıyılarında kuvvetlice (30-50 km/s) Doğu Karadeniz kıyılarında kısa süreli fırtına (50-70 km/s) şeklinde esmesi beklendiğinden yaşanabilecek olumsuzluklara karşı (ulaşımda aksamalar, ağaç ve direklerin devrilmesi, vb.) ilgililerin ve vatandaşların dikkatli ve tedbirli olmaları gerekiyor.
 -BUZLANMA VE DON UYARISI-
 Bu sabah ilk saatlerde ile gece saatlerinde, İç Ege, İç Anadolu ve Batı Karadeniz'in iç kesimleri ile Doğu Anadolu'da buzlanma ve don olayı beklendiğinden başta sürücüler olmak üzere ilgililerin ve vatandaşların dikkatli olması gerekiyor.
  
 -BAZI İLLERDE HAVA DURUMU-
  
 Bazı illerde bugün hava durumu ve sıcaklık değerleri şöyle olacak:
 İSTANBUL: Parçalı ve az bulutlu, zamanla çok bulutlu, akşam saatlerinden sonra aralıklı yağmur ve sağanak yağışlı (12)
 ANKARA: Parçalı bulutlu, zamanla çok bulutlu, gece saatlerinden itibaren aralıklı karla karışık yağmur ve kar yağışlı (7)
 İZMİR: Az bulutlu ve açık, zamanla parçalı ve çok bulutlu, akşam saatlerinden itibaren yer yer kuvvetli olmak üzere aralıklı sağanak yağışlı (14)
 ADANA: Az bulutlu ve açık (18)
 ANTALYA: Az bulutlu ve açık, akşam saatlerinden itibaren parçalı ve çok bulutlu, gece saatlerinden itibaren aralıklı sağanak yağışlı (16)
 SAMSUN: Çok bulutlu, aralıklı yağmur ve sağanak yağışlı geçeceği tahmin ediliyor. Yağışların, il genelinde kuvvetli ve yer yer çok kuvvetli olması bekleniyor. Rüzgarın kuzey ve kuzeybatı (Karayel) yönlerden kuvvetli olarak (40-60 km/s) esmesi bekleniyor. (14)
 VAN: Çok bulutlu, aralıklı karla karışık yağmur ve kar yağışlı (6)
 ERZURUM: Çok bulutlu, aralıklı karla karışık yağmur ve kar yağışlı (4)
 DİYARBAKIR: Parçalı çok bulutlu, ve aralıklı yağmurlu (10)
  
 -BÖLGELERDE HAVA DURUMU-
  
 Meteoroloji Genel Müdürlüğü'nün son verilerine göre bölgelerde hava durumu şöyle olacak:
 MARMARA: Parçalı ve az bulutlu, zamanla çok bulutlu, akşam saatlerinden itibaren batısı ile gece saatlerinden itibaren bölge genelinin aralıklı yağışlı geçeceği tahmin ediliyor. Genellikle yağmur ve sağanak şeklinde görülecek olan yağışların; Bilecik çevreleri ile Bursa'nın yükseklerinde karla karışık yağmur ve kar şeklinde olması bekleniyor.
 EGE: Az bulutlu ve açık, zamanla parçalı ve çok bulutlu, akşam saatlerinden itibaren batısı ile gece saatlerinden itibaren bölge genelinin aralıklı yağışlı geçecek. Genellikle yağmur ve sağanak şeklinde görülecek olan yağışların gece saatlerinden itibaren iç kesimlerde karla karışık yağmur ve kar şeklinde olacak. Rüzgar; Güney Ege kıyılarında güney ve güneybatı yönlerden (lodos) kuvvetlice (30-50 km/s) esecek. Bu sabah ilk saatler ile gece saatlerinde iç kesimlerinde buzlanma ve don olayı bekleniyor.
 AKDENİZ: Az bulutlu ve açık, akşam saatlerinden itibaren batısının parçalı ve çok bulutlu, gece saatlerinden itibaren Batı Akdeniz'in aralıklı yağışlı geçeceği tahmin ediliyor. Yağışların genellikle yağmur ve sağanak, Göller yöresinde karla karışık yağmur ve kar şeklinde olması bekleniyor.
 İÇ ANADOLU: Parçalı ve çok bulutlu, Yozgat, Kayseri ve Sivas çevreleri ile gece saatlerinde Eskişehir, Ankara, Çankırı, Konya ve Karaman çevrelerinin aralıklı karla karışık yağmur ve kar yağışlı geçeceği tahmin ediliyor. Bu sabah ve gece saatlerinde buzlanma ve don olayı bekleniyor.
 BATI KARADENİZ: Parçalı ve çok bulutlu, bu sabah saatlerinde Kastamonu ve Sinop çevreleri ile gece saatlerinde Bolu, Düzce, Zonguldak, Bartın ve Karabük çevrelerinin aralıklı yağışlı geçeceği tahmin ediliyor. Yağışların kıyılarda yağmur ve sağanak, iç kesimlerde karla karışık yağmur ve kar şeklinde olması bekleniyor.
 ORTA ve DOĞU KARADENİZ: Çok bulutlu ve aralıklı yağışlı geçeceği tahmin ediliyor. Yağışların; bu sabah saatlerinde Samsun ve Ordu, öğle saatlerinden sonra Giresun çevrelerinde kuvvetli olmak üzere, genellikle yağmur ve sağanak, iç kesimlerde karla karışık yağmur ve kar şeklinde olması bekleniyor.
 DOĞU ANADOLU: Çok bulutlu ve aralıklı yağışlı geçeceği tahmin ediliyor. Yağışların genellikle karla karışık yağmur ve kar, Malatya ve Elazığ çevrelerinde yağmur şeklinde olacak.
 GÜNEYDOĞU ANADOLU: Az bulutlu, doğusu parçalı ve çok bulutlu, doğu kesimlerinin aralıklı yağmurlu geçecek.
 
 ANKA