Şüpheli araçta 200 kilogram uyuşturucu ele geçirildi
Kütahya İl Jandarma Komutanlığı ekipleri, durumundan şüphelendikleri araçta yaptıkları aramada 200 kilogram esrar maddesi ele geçirdi.
 Gece devriyesi yapan Kütahya İl Jandarma Komutanlığı ekipleri durumundan şüphelendikleri 03 VE 229 plakalı aracı takip altına aldı. Takip edildiğini anlayan sürücü S.G. Kütahya-Gediz kara yolu 20 kilometresi Gelinkayası mevkiinde aracını bırakarak ormanlık alana kaçtı. Araçta arama yapan İl Jandarma Komutanlığına bağlı Kaçakçılık ve Organize suçlarla Mücadele ekipleri, 200 kilogram esrar maddesi ele geçirdi.
 Aracı ve esrar maddesini bırakıp kaçan S.G. isimli kişi kısa sürede yakalandı. S.G., İl Jandarma Komutanlığı'ndaki işlemlerinin ardından mahkemeye sevk edilecek.
 (CİHAN)