Şüphelinin çantasından 8 kilo esrar çıktı
Fatih'te, motosikletli yunus ekipleri ile şüpheli bir kişi arasında uzun süre kovalamaca yaşandı. Polis, şahsın çantasında 8 kilo esrar ele geçirdi.
 Unkapanı civarında asayiş uygulaması yapan motosikletli yunus ekipleri, şüphelendikleri Rıdvan E.'yi durdurmak istedi. Şahıs ihtarlara uymayarak kaçmaya başladı. Bunun üzerine polisle şüpheli arasında uzun süre kovalamaca yaşandı. Yakalanan Rıdvan E.'nin çantasından 8 kilo esrar çıktı. 3 paket halinde çantaya zulanan esrar ve Rıdvan E., Şehit Tevfik Fikret Polis Merkezi'ne götürüldü.
 Uyuşturucunun eğlence merkezlerinin yoğun olduğu yerlerde satılacağı öğrenildi. Polis, Rıdvan E. ile bağlantısı olan kişileri yakalamak için çalışma başlattı.
 CİHAN
  