Samsun'da korkunç patlama: 5 ölü
Eti Bakır Samsun İşletmesi'nde 300 ton ağırlığındaki amonyak tankının kapağının çökmesi sonucu ilk belirlemelere göre 5 kişi öldü, 1'i ağır 11 kişi de yaralandı.
 Tekkeköy ilçesi Sanayi Mahallesi Selyeri mevkisinde Eti Bakır'a ait işletmede, amonyak tankının kapağında yapım çalışması devam ederken çökme meydana geldi. Çok sayıda işçi, çöken kapak altında kaldı.
 FOTO GALERİ İÇİN TIKLAYINIZ!
 Samsun Vali Vekili Hasan Özhan, kazada 5 kişinin hayatını kaybettiğini, enkaz altında kalan 11 işçinin de yaralandığını söyledi. Yaralılar, kentteki hastanelere taşınıyor.
 Özhan, şunları kaydetti:
 “Yaklaşık 300 ton ağırlığındaki kapağın monte edilirken düşmesi sonucu 5 kişi öldü, 1'i ağır 11 yaralımız var. Kapak altında 4 ya da 5 işçi olduğu tahmin ediliyor. Kapağı kaldırma çalışmaları sürüyor.”
 Bu arada, olay yerine hava ambulansı ile eğitimli arama kurtarma ekipleri sevk edildi.
 İl Afet ve Acil Durum Müdürlüğü ekipleri ile itfaiye de olay yerinde arama kurtarma çalışması yapıyor.
  