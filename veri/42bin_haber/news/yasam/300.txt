Microlight ile ölümüne uçtu
Antalya'da feci kaza... İçinde 2 kişinin bulunduğu microlight uçak, Kundu'da ormanlık alanda düştü. Pilot Yusuf Karaoğlu (55) ile Alman Mark Paris (50) hayatını kaybetti
 Uçuş keyfi, hayatından etti... Dün öğle saatlerinde Kundu'da meydana gelen olay şöyle gelişti:
 - UÇUŞ hobisi olan Yusuf Karaoğlu saat 13.15'te Antalya Havalimanı'na 2 kilometre uzaklıktaki evinin önündeki boş otoparktan Alman misafiri Mark Paris ile havalandı. 
 - KALKIŞTAN 500 metre sonra Lara sahil kenarında ormanlık alanın üzerinde irtifa kaybeden microlight uçak, hızla çam ağaçlarının üzerine düştü. 
  
 HABERİN FOTOĞRAFLARI İÇİN TIKLAYIN!
 - BİR ağaca çarpan microlight, dallara takılı kaldı. 
 - DÜŞMENİN etkisiyle motoru yere çarpan ve patlayan microlight'taki Karaoğlu ve yolcusu Mark Paris hayatını kaybetti. 
 - OLAY yerine ambulanslar sevk edilirken, kaza yerine gelen Karaoğlu'nun ailesi sinir krizi geçirdi.
 - ÖTE yandan kazada ölen Alman turistin havadayken kalp krizi geçirdiği ileri sürüldü. Pilot Karaoğlu'nun Paris'in rahatsızlandığını fark etmesi üzerine havalandığı yere dönme kararı aldığı, 90 derecelik açıyla dönüş yaptığı sırada microlight'ın kontrolünü kaybederek düşürdüğü üzerinde duruluyor.
 Fotoğraf çekecekti
 DEVLET Hava Meydanları İşletmesi (DHMİ) Antalya Başmüdürü Osman Serdar 'Yusuf Karaoğlu da uçuş planını bildirmiş ve genel havacılık hizmeti vermek amaçlı kalktığını belirtmiş. Arkasındaki Alman Mark Pareks'in de fotoğraf çekme amacıyla migrolight'ta bulunduğunu öğrendik' dedi.
 DHA