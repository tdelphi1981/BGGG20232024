Hedefte 'erkek' var
Şefkat Der'den 'kadına yönelik şiddete' karşı şiddetli mücadele... Mağdur kadınlar atış poligonunda silah kullanmayı öğreniyor
 Kadına yönelik hız kesmeyen şiddete karşı tartışılacak eğitim... Konya merkezli Şefkat-Der, 'Şiddete, cinayete, tacize karşı kadın kalkanı' projesini başlattı. Kurslarda; biber gazı, silah, panik butonu kullanımı, savunma sporları, öfke kontrolü, ruhsatlı silah temini ve meşru müda faa savunma hakkı anlatılacak.
 SIĞINMA evinde kalan 17 kadın, dün poligonda silah kullanmayı öğrendi. Boş bir hedefe sembolik olarak erkek resmi takıldı. Şefkat- Der Genel Başkanı Hayrettin Bulan, 'Amacımız mesaj vermek. Panik butonuyla polise haber verilmesi isteniyor. Ama polis gelene kadar can güvenliği nasıl sağlanacak. Bir kadının, canını ve yavrularını koruması için silahlanması abest mi? Meşru savunma hakkı dünyada var' dedi. Emekli polis memuru eğitmen Bahtiyar Başyiğit 'İlk olarak yatağına mermiyi verirseniz, o metal sesiyle korkutabilirsiniz. Niyeti hala kötüyse havaya ya da yere ateş edebilirsiniz, devam ediyorsa bacaklarına ateş edebilirsiniz. Bacağı yaralı ve niyeti kötüyse öleceğinize hayati organlarına ateş edebilirsiniz' diye konuştu.
 Gerekirse kullanırım
 İlk kez eline silah alan şiddet mağduru bir kadın, 'Kendime güvenim var ki, hedefleri tutturdum. Beni öldürmek istiyorsa, tabii ki silahı kullanırım' dedi. Kendisini 'Ayşe' olarak tanıtan bir kadın ise 'Canıma kastı varsa, silahı kullanırım' diye konuştu.
 Kadınlar ayakta
 25 KASIM Kadına Yönelik Şiddete Karşı Uluslararası Mücadele Günü dolayısıyla dört bir yanda eylemler vardı. İstanbul Taksim'de STK'lar ve siyasi partilerin desteklediği eylemde kadınlar 'şiddete hayır' dedi. Bursa'da konuşan Nilüfer Kent Konseyi Kadın Meclisi Başkanı Türkan Şen Türkiye'de 'her üç kadından birinin şiddet gördüğünü' belirtti. Antalya'da erkekler 'Kadına Yönelik Şiddet Erkeklikse, Biz erkek Değiliz' yazılı dövizler taşıdı.