Yağmur Adam'ın otomobili satıldı
Bir çok dalda Oscar ödülü kazanan, başrollerinde Tom Cruise ve Dustin Hoffman olan Yağmur Adam (Rain Man) filmindeki 1949 Buick Roadmaster marka otomobil 170 bin dolara satıldı. "Yağmur Adam" filmindeki otomobil 170 bin dolara satıldı.

ABD'de, Tom Cruise'ın "Yağmur Adam" filminde kullandığı araç 170 bin dolara açık artırmada satıldı.

Dallas'daki Heritage Müzayede Evi'nde açık artırmaya sunulan 1949 Buick Roadmaster marka araba, ismini vermeyen bir koleksiyoncu tarafından satın alındı.

Bej renkli, iki kapılı ve kırmızı deri koltuklu araba, 1988 yılında film çekimlerinde kullanılan iki araçtan biriydi.

Başrollerinde Dustin Hoffman ve Tom Cruise'un oynadığı "Yağmur Adam" filmi 1989 yılında 4 Oscar ödülü kazanmıştı.