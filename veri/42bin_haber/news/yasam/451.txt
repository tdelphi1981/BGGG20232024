Zihinsel engelli genç askere mi alındı?
Adana'da tuhaf iddia. Zihinsel engelli oğlunun askere alındığını söyleyen Baba isyanda: "Ya birini vurursa"...
 ADANA'DA ilginç olay... Yüzde 40 özürlü raporu bulunan zihinsel engelli Aziz Demir'in (26) asker kaçağı diye yakalanıp kışlaya götürüldüğü iddia ediliyor...
 Kars'ta askerliğini yapan gencin babası Mehmet Demir, oğlunun 'mental retardasyon' tanısı ile engelli olduğunu belirtti. Baba Demir, "Askerlik şubesine raporları götürdük durumu izah ettik ama çözüm alamadık. Geçtiğimiz günlerde komutanı beni aradı. Bu çocuk burada perişan oluyor, hastaneye götürmediniz mi?' dedi. Bende 'yüzde 40 raporu var ama asker kaçağı diye alıp kışlaya koymuşlar.' dedim. Ne yapacağımı şaşırdım." diye konuştu. 
 'RAPORU VAR'
 Oğlunun hem askeri hem de devlet hastanesinden alınmış raporları olduğunu ifade eden baba Mehmet Demir, 3 ayda bir de 750 TL özürlü maaşı aldığını vurguladı. Çocuğunun kendisinden habersiz bir şekilde askere götürüldüğünü vurgulayan Demir'in iddiaları şöyle: İlk eşimden ayrı yaşıyorum ve çocuğum da ilk eşimle yaşıyor. Çocuk 'ben askere gidiyorum' diye çıkmış, ciddiye almamışlar. 6-7 ay sonra asker elbiseleriyle gelmiş 'Ben askerden kaçtım' demiş. 5-6 ay kaldıktan sonra tekrar yakalayıp Kars'a askere götürmüşler. İki buçuk aydır yine askerde bulunuyor. Akşam bölük komutanı beni aradı, 'Aziz Demir senin oğlun mu?' diye. Ben oğlum olduğunu söyleyince, 'Bu çocuğun raporu varsa nasıl askere almışlar. Adana'da uğraş, gerekirse avukat tut. Bu çocuğa yazık, askerlik yapacak durumu yok.' dedi. 
 SAKIN SİLAH VERMEYİN
 Ben de, 'Bunu bana değil kendinize sorun. Çocuk özürlü, sakın eline silah vermeyin. Başınıza bir iş çıkarmasın. Allah etmesin, eline silah alsa asker arkadaşlarını yahut komutanlarını öldürse bunun sorumlusu kim olacak? Ben mi olacağım, raporu veren doktorlar mı yahut askere götüren şahıslar mı olacak? CİHAN