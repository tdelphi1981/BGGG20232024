İşyerinde yangın korkusu
İSTANBUL Beykoz'daki 8 katlı Kavacık Ticaret Merkezi'nin çatısında saat 09.30 sıralarında çıkan yangın paniğe yol açtı.
 Yangın nedeniyle binanın tüm katları duman içinde kaldı. Alarm verilmesi üzerine içeride bulunan yüzlerce çalışan panikle işmerkezinin dışına kaçtı. Çalışanların haber vermesi üzerine olay yerine itfaiye ekipleri sevk edildi. Bir saat süren çalışmanın ardından yangın kontrol altına alındı. Bir personel 'Alarm zili çaldı. Kısa sürede binayı terk ettik. Alev yoktu ama duman vardı' diye konuştu. Çıkış nedeni araştırılan yangında ölen ve yaralanan kimse olmadı. DHA