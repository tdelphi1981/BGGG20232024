Ankara'da uyuşturucu operasyonu: 5 gözaltı
Ankara'nın Elmadağ ilçesinde bir hayvan çiftliğinde toprak altına gömülmüş vaziyette yaklaşık 70 kilogram esrar ele geçirildi.
 Ankara Kaçakçılıkla Mücadele ve Elmadağ Emniyet Müdürlüğü ekiplerinin ortaklaşa gerçekleştirdikleri operasyonda 5 kişi gözaltına alındı. Esrarlar, toprak altına gömülen plastik su tankının içine poşetler içine zulalanmış şekilde bulundu. Terör örgütü ile bağlantılı oldukları öne sürülen zanlıların uzun süre polis tarafından fiziki ve teknik takip altına alındığı öğrenildi. Narkotik köpeklerinin de kullanıldığı aramalarda değişik noktalarda iş makinesiyle kazı yapıldı.
 CİHAN
  