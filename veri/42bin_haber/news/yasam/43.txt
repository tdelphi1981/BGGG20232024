Esnafla zabıta arasında bıçaklı sopalı kavga
Şanlıurfa'da, bir grup esnaf ile zabıta ekipleri arasında çıkan kavgada, 3 zabıta bıçakla yaralandı.
 Zabıta ekipleri, Eyyubiye Mahallesi'ndeki boş bir alana pazar yeri kurmak isteyen esnafa, ''Belediyenin uygun görmediği'' gerekçesiyle izin vermedi.
          
 Bunun üzerine zabıta ile esnaf arasında çıkan sözlü tartışma, kısa sürede büyüyerek bıçak ve sopaların kullanıldığı kavgaya dönüştü.
         
 Kavga sırasında zabıtalardan K.K, C.İ. ve M.P, vücudunun çeşitli yerlerinden bıçak darbeleriyle yaralandı. Zabıtalar, kentteki hastanelerde tedavi altına alındı.
          
 Kavga nedeniyle mahalleye sevk edilen polis ekipleri, görüştükleri esnafı dağılmaları konusunda ikna etti. Esnaf, ürünlerini alarak pazar kurulmasına izin verilmeyen alandan ayrıldı.
          
 Bu arada, kavgada yaralanan zabıtaların sağlık durumunun iyi olduğu bildirildi.
          
 AA