Almanlar'ın doğum oranı 1,39, Türkler'in 2,04
Avrupa'da doğum oranı en yüksek ülkenin 2.05 oranı ile İrlanda olduğu, bu ülkeyi Türkiye'nin 2.04 oranı ile izlediği, 11'inci sıradaki Almanya'da ise, bu oranın 1.39 olduğu belirtildi.
 Almanya Federal İçişleri Bakanlığı'na bağlı Federal Nüfus Araştırmaları Enstitüsü, ülkede doğum oranının 1.39 olduğunu, çiftlerin büyük bölümünün, çocuksuz yaşamı tercih ettiğini bildirdi. Deutsche Welle, Alman çiftlerin, kariyer yapma ve çocuk yetiştirmenin birlikte yürütülmesinde yatan zorluk nedeniyle çocuk yapmak istemediklerini bildirdi. Federal Nüfus Araştırmaları Enstitüsü, çiftlerin esnek çalışma saatleri olanaklarına sahip olmamasının büyük bir sorun oluşturmaya devam ettiğini, sosyal ve kültürel etkenlerin de çiftleri çocuksuz bir yaşamı tercih etmeye ittiği açıklandı.
 Çocuk sahibi olan kadınlardan, genelde çocuk 3 yaşına gelene kadar evde kalmasının beklendiğini, daha erken iş hayatına dönen annelere &lsquo;Kötü anne' gözüyle bakıldığı ifade edildi. Çocuk sahibi olurken, aynı zamanda kariyerlerine devam etmek isteyen kadınların iş hayatında karşılaştıkları zorlukların, toplumda karşı karşıya kaldıkları imaj sorununun siyasetçilerin tüm sözlerine karşı çözülemediği ifade edildi.
 ALMANYA, AVRUPA'DA 11'İNCİ SIRADA
 Almanya 1970'li yıllardan bu yana dünya genelinde en düşük doğum oranına sahip ülkeler arasında yer alıyor. Almanya'nın kadın başına 1.39 oranı ile Avrupa'da en düşük doğum oranına sahip 11'inci ülke konumunda bulunurken, listenin ilk sırasında bulunan İrlanda'nın arkasından gelen Türkiye'de doğum oranının yüzde 2.04 olduğu ifade edildi. Doğurganlık listesinde Almanlar'ın altında Malta, Polonya ve İspanya 1.38, Portekiz 1.36, Romanya 1.33, Macaristan 1.25 ve son sırada Letonya 1.17 çocukla yer aldı.
 İş yaşamında, anne ve babalara yönelik özel düzenlemelerin yapıldığı İsveç, Norveç, Danimarka ve Fransa gibi ülkelerin yaklaşık ikişer çocukla Almanya'nın ortalamasının oldukça üzerinde bulunduğu açıklandı.
 DHA
  