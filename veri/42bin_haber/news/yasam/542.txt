Kağıthane'de cinayet
Kağıthane'de, ismi öğrenilemeyen bir kişi henüz bilinmeyen bir sebeple sırtından 2 el ateş edilerek öldürüldü.
 Olay, saat 05.30 sıralarında, Hamidiye Mahallesi Karaman Sokak'ta meydana geldi. Görgü tanıklarının ifadesine göre, ismi öğrenilemeyen bir kişi arkasından yaklaşan kişi ya da kişilerce 2 el ateş edilerek öldürüldü. Silah seslerini duyan vatandaşlar yolda yatan bir kişinin cansız bedenini gördü. İhbar üzerine olay yerine çok sayıda polis ekibi geldi. Güvenlik şeridi çekerek çevreyi boşaltan polis ekipleri delil araştırması yaptı.  
  