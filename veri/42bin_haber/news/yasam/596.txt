"Uğursuz" diye vuruldu
Muş'un Güzeltepe Köyü'nde 'uğursuz' sayıldığı için köylüler tarafından tüfekle kanadından yaralanan baykuşa, Doğa ve Milli Parklar Şube Müdürlüğü sahip çıktı. 
Yaralanan kulaklı orman baykuşu, şehir merkezinde satılmak istenince Doğa Koruma ve Milli Parklar Şube Müdürlüğü olaya el koydu. Köylülerin elinden alınan kulaklı orman baykuşu tedavi için Gıda, Tarım ve Hayvancılık İl Müdürlüğü'ne getirildi. 

Müdürlük veteriner hekimi Yasemin Kaymakçı tarafından muayene edilen baykuşun, kanadında saçma yarası olduğu, uçma yeteneğini kaybetmediği ve bir haftalık bakımdan sonra doğaya bırakılabileceğini söyledi.

Hayvanın sağ gözünde de önceden körlük olduğunu belirten Doğa Koruma ve Milli Parklar Şubesinde görevli Orman Mühendisi Evran Göral, "Veteriner hekimi muayenesini yaptırdık. Hekimler bir haftalık bakımı önerdi. Bakım ve tedavinin ardından kulaklı orman baykuşunu yeniden doğaya salacağız" dedi.