ELLE'den "Kıvanç Tatlıtuğ" sürprizi
ELLE Mart sayısı yeni sezona okurlarına özel bir sürpriz yaparak giriyor. ELLE Türkiye'ye tek başına kapak olan ilk erkek Kıvanç Tatlıtuğ'u, İtalyan moda fotoğrafçısı Riccardo Tinelli İstanbul'da görüntüledi. 

Dünyaca ünlü birçok ismi fotoğraflamış olan Tinelli, "Tüm dünyanın tanıyacağı bir yüz" dediği Kıvanç Tatlıtuğ'la büyük bir uyum sergiledikleri çekimden de yüzlerce fotoğrafla çıktı. 

ELLE Türkiye'de bu ay, Kıvanç Tatlıtuğ tam 24 sayfalık bir hikayede görülecek. 

ELLE Türkiye'nin bu ayki bir başka sürprizi de, 1 Mart'ta ilk tablet edisyonunu yayınlayacak olması. 

Zenginleştirilmiş içeriği ve kolay kullanımıyla öne çıkan tablet edisyonunun ilk sayısında, Kıvanç Tatlıtuğ çekiminden başka hiçbir yerde bulunamayacak görüntüler de yer alıyor.