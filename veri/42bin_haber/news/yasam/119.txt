Kırıkkale'de uyuşturucu operasyonu: 2 gözaltı
Kırıkkale polisinin uyuşturucu tacirlerine yönelik olarak düzenlediği operasyonda, 2 kişi gözaltına alındı. Operasyonda 12 kilogram işlenmiş toz esrar maddesi ele geçirildi.
 İl Emniyet Müdürlüğü Kaçakçılık ve Organize Suçlarla Mücadele (KOM) ekipleri, takibe aldığı şüpheli aracı durdurdu. Ekiplerin, 'Leydi' isimli narkotik köpeğinin de yardımıyla araçta yaptığı aramada, tampon içerisinde gizlenmiş paketler halinde 12 kilogram toz esrar maddesi bulundu.
 Olayla ilgili olarak gözaltına alınan E.A. (31) ve C.B. (30) emniyetteki ifadesinin ardından adliyeye sevk edildi.
  