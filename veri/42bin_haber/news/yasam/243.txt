Ölen kedisi için tarla alıp, mezar yaptırdı
İstanbul'da bir iş adamı, Kırklareli'nin Demircihalil köyünde 5 dönüm tarla alarak ölen kedisi için mermerden mezar yaptırdı. İşadamı Aziz Hortoğlu, yaptığı açıklama, ''Panter'' adını verdiği kedisini yıllarca yanından ayırmadığını ifade ederek kedinin yaklaşık 1 yıl önce ölmesi üzerine büyük üzüntü yaşadığını belirtti.

Panter'e mezar yapmak için bir tarla satın almaya karar verdiğini ifade eden Hortoğlu, "5 dönüm büyüklüğündeki tarlayı satın aldım. Kedim 'Panter'i oraya defnettik. Ara sıra kedimin mezarını ziyaret ediyorum. Onu çok özlüyorum" şeklinde konuştu.