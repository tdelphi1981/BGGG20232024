Sevdiği kızdan etkilendi, Müslüman oldu
İngiliz Waynn Roland (31), Didim ilçesinde tanıştığı Türk kızından etkilenerek Müslüman olarak ''Ömer'' adını aldı.
 Didim'de 1 yıl önce tanışarak evlenme kararı aldığı Ayşegül Coşkun'dan etkilenen ve Müslüman olmaya karar veren Waynn Roland için Didim İlçe Müftülüğü'nde ihtida töreni düzenlendi.
 İlçe Müftüsü Mikail Polat'ın Kur'an-ı Kerim okuduğu ve tercüman aracılığıyla İslam dini hakkında bilgiler verdiği Roland, Kelime-i Şehadet getirerek Müslüman oldu.
 Müslüman olmasının ardından bundan sonraki yaşamında ''Ömer'' adını kullanmak istediğini ifade eden Roland, ''Kendi isteğimle Müslümanlığı seçtim, mutluyum'' dedi.
 Müftü Polat, tören sonunda Roland'a ihtida belgesi ile İngilizce'ye çevrilmiş Kur'an-ı Kerim meali hediye etti.  AA