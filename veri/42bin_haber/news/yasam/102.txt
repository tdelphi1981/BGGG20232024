Cezaevinden kaçan kişi Bulgaristan'da yakalandı
Türkiye’deki bir cezaevinden kaçtığı belirtilen 56 yaşındaki M.Y.'nin Bulgaristan’da yakalandığı bildirildi.
 Ajansbg’ye göre, M.Y. Şumnu’da gizlenmeye çalışırken yakalandı. Haberde Şumnu polisinden verilen bilgiye dayanılarak rutin kontroller sırasında kimliksiz olduğu anlaşılan kaçağın Türkiye’den hapisten kaçtığını ve Bulgaristan’da gizlendiğini itiraf ettiği kaydedildi.
 Haberde polis kaynaklarının, hapishane kaçağının Bulgaristan’da herhangi bir suça karışıp karışmadığı soruşturulduktan sonra, Lümimets’teki yabancılar kampına yerleştirileceğini açıkladıkları belirtildi.
 ANKA
  