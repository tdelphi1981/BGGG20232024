Kadın kılığında banka soydular
Pendik'te, çarşaf giyerek kadın kılığında bir banka şubesine gelen 2 kişi, uzun namlulu silahlarla personeli etkisiz hale getirip soygun yaptı. Yaklaşık 70 bin lirayı alan şahıslar, üzerlerindeki giysileri bir sokakta çıkarıp gözden kayboldu.
 Olay Bahçelievler Mahallesi Aydınlı Yolu Caddesi üzerindeki özel bir bankanın şubesinde meydana geldi. Alınan bilgile göre, çarşaf giymiş kadın kılığındaki 2 kişi söz konusu adrese geldi. Banka şubesine girdikten sonra üzerlerindeki uzun namlulu silahları çıkaran şahıslar personeli etkisiz hale getirdi. Yaklaşık 70 bin lirayı zorla alan şahıslar gözden kayboldu. Soygunculara ait çarşaf ve eldivenler olay yerine 100 metre mesafede bir ara sokağa bırakılmış olarak bulundu. Polisin soygunla ilgili incelemeleri sürüyor.
 (CİHAN)
  