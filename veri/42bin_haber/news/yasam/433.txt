"Şans Kapıda"da tansiyonlar yükseliyor
Yeni arabayı kazanmak için eskisini takasa veren yarışmacının kayınpederi teklifi duyunca fenalaştı. Kanal D’de yeni başlayan ve  büyük ilgi gören, sunuculuğunu Yiğit Alıcı’nın üstlendiği Şans Kapıda programında bu hafta büyük heyecan var.  
Otomobilini yenilemek isteyen Tuncay Bey hem kendi hem de eşinin arabasını takasa vermeyi teklif edince olanlar olacak. Kayınpederi Feyzullah Bey'in tepkisiyle karşılaşan damat Tuncay Bey, ailesini ikna etmek için farklı yollar deneyecek ve çok dil dökecek.  
Takas sorusunda iki arabanın riskine izin vermeyen kayınpeder Feyzullah Bey'in çocuklarıyla yaptığı tartışma tansiyonunun yükselmesine neden olacak. Fenalaşan Feyzullah Bey damadını kararından vazgeçirmek için farklı yöntemlere başvuracak. 
Şans Kapıda’da takasa devam mı edileceği yoksa vaz mı geçileceğiSalı akşamı Kanal D ekranlarında yayınlanacak yeni bölümde ortaya çıkacak.