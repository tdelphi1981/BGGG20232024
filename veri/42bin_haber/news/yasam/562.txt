Sevgilisinin yüzüne kendi adını kazıdı!
Rusya'nın başkenti Moskova'da yaşayan dövmeci Ruslan Toumaniantz, internetten tanıştığı Lesya adlı genç kızın yüzüne, devasa harflerle kendi adını dövme yaptı. Lesya, internetten tanıştığı dövmeci Ruslan Toumaniantz ile görüştükleri ilk gün, Ruslan'ın adını yüzüne dövme yaptırdı ve bu durumdan memnun. Bunun bir "bağlılık" işareti olduğunu söyleyen çift en kısa zamanda evlenmeyi planlıyor.

Bu, Toumaniantz'ın ilk vukuatı değil. 

Ruslan, 2009 yılında da Kimberley Vlaeminckin'in yüzüne yıldız dövmeleri yapmıştı. 18 yaşındaki Vlaeminckin, gözünün yanında sadece üç tane yıldız dövmesi istediğini, ancak dövme yapıldığı sırada uyuyakaldığını ve Toumaniantz'ın bu sırada yüzüne 56 tane yıldız dövmesi yaptığını iddia etmişti. 

Ancak daha sonra gerçek ortaya çıkmış, genç kız babasından korktuğu için yalan söylediğini, yıldızların hepsini kendisinin istediğini ve dövme yapılırken uyanık olduğunu itiraf etmişti. 

Huffington Post