Ev ofiste çalışan, kendini işine veremiyor
Yapılan araştırmalara göre göre Türkiye’de evde çalışanların yüzde 51’i işe konsantre olamamaktan şikâyetçi. Global CV Genel Müdürü Ertan Kirik evden çalışanın yanı başında ağlayan çocuk gibi faktörlerin iş verimini etkilediğini belirtiyor. Kirik’e göre ev ofis yerine ortak kullanılabilen profesyonel ortamlara ağırlık verilebilir.
 İşverene sağladığı tasarrufun yanı sıra ofis ortamlarının oluşturduğu verimsizliği azalttığı düşünülen evde çalışma (home office) sistemi sıklıkla gündeme gelir oldu. Ancak araştırmalar, evde çalışma yöntemini tartışmaya açtı. Dünyaca ünlü esnek çalışma alanları sağlayıcısı Yapılan araştırmalara göre Türkiye'de evden çalışanların yüzde 51'i iş meselelerine konsantre olamamaktan şikâyetçi. Sürekli evde çalışanın kendini disipline etmesinin zor olduğunu belirten Global CV Genel Müdürü Ertan Kirik, iş hayat dengesini iyileştirmek için evde ya da kurumsal ofiste çalışmak yerine, yerleşim yerlerine yakın ve ortak kullanılabilen profesyonel ortamların çoğaltılabileceğini belirtiyor. 
 İş hayatının yoğun yaşandığı büyük şehirlerdeki trafikten kurtulmak ve özel hayatlarına daha fazla vakit ayırmak isteyen çalışanlar için evden çalışmak cazip görünebiliyor. Ancak iş dünyasında bu çalışma yöntemi denendikçe dezavantajları da ortaya çıkıyor. Yapılan araştırmalara Türkiye'de evden çalışanların yüzde 51'i iş meselelerine konsantre olamamaktan, yüzde 71'i ise evde çalıştıkları sırada ilgi bekleyen aile ve çocuklardan şikâyetçi. Evde çalışırken gerekli telefon görüşmelerini rahatça yapamadığını belirtenlerin oranı da yüzde 51'i buluyor. Evde çalışmanın hayal edildiği kadar kolay olmadığını dile getiren iş danışmanları, ev ortamının konsantrasyonu ve verimi olumsuz etkilediğini söylüyor. Global CV Genel Müdürü Ertan Kirik, Türkiye'de bazı firmaların uyguladığı ‘tek günlük home office' evden veya kafeden iş takibinin çalışanları motive ettiğini ancak sürekli evden çalışanın yanı başında ağlayan çocuk, dışarıdaki güneş gibi birçok etkenin işle ilgili kararları etkiler hale gelebildiğini belirtiyor. Bazı departman ve sektörlerin evde çalışmak için diğerlerine göre daha elverişli olduğunu belirten Kirik, “Çağrı merkezi sektöründe bu sistem uygulanıyor ve çeşitli kontrol mekanizmalarıyla da kontrol ediliyor. Departman bazında düşünüldüğünde ise saha satışçılarının evden çalışması nispeten daha imkan dahilinde.” yorumunu yaptı. Özellikle bankacılıkta satış sorumlularının vaktinin yüzde 80'inin ofis dışında geçtiğini hatırlatan Kirik, geri kalan zamanın evde geçirilmesinin verim kaybına yol açmayabileceğini söyledi. Kirik, muhasebe, finans gibi departmanlarda ise bu sistemin çok daha zor işleyebileceğini vurguladı. Türkiye'de ve diğer ülkelerde tercümanlık, web sitesi tasarımcılığı gibi sadece evden çalışmayı tercih eden bazı meslek dalları da var.
 -Basın bülteni-