Bunu yapan insan olamaz!
BOLU'da, 68 yaşındaki Hatice Gültekin kolundaki çantasını çalmaya çalışan kapkaççıya direnince yerlerde sürüklendi. Çantayı çalan kapkaççı kaçarken, Hatice Gültekin, "Üç kuruş param vardı, onu da çaldılar" diyerek gözyaşları döktü.
 Olay, dün saat 19.30 sıralarında Karaçayır Mahallesi Şirin Sokak'ta meydana geldi. Evine giden Gültekin'in yanına yaklaşan bir kişi, çantasını alıp kaçmak istedi. Çantasını kaptırmak istemeyen Hatice Gültekin, dakikalarca mücadele etti. Kapkaççı boğuşma sırasında Gültekin'i yerlerde sürükledi, ardından çantayla kaçtı. Hatice Gültekin'in feryatları üzerine yanına gelen vatandaşlar, 112 Acil Servis ve polisi arayarak yardım istedi. Gözyaşlarına boğulan Hatice Gültekin, "Çantamda üç kuruş param vardı, onu da çaldılar" dedi. Köroğlu Devlet Hastanesi'ne kaldırılan Hatice Gültekin tedavi altına alındı. Polis, kapkaççıyı yakalamak için çalışma başlattı. 
  