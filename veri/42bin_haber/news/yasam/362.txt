Doktorun sır intiharı
Pratisyen doktor 35 yaşındaki Ömer Faruk Çiltaş, şahdamarını keserek intihar etti.
 ERZURUM merkez Yakutiye İlçesi'ndeki Palandöken Devlet Hastanesi Yoğun Bakım Servisi'nde görevli, pratisyen doktor 35 yaşındaki Ömer Faruk Çiltaş, şahdamarını keserek intihar etti.
 Olay, bugün merkez Palandöken İlçesi'ndeki Şahika Apartmanı'nın 4'üncü katında sabaha doğru meydana geldi. Çok sevdiği eşinden boşanan 1 çocuk annesi halasının kızı Yıldız Tatlıdede'nin evine giden ve bekar olan Dr. Ömer Faruk Çiltaş, burada ameliyatlarda kullanılan bistüri ile boynunu kesti. Şahdamarını kesen doktorun kanlar içinde kaldığını gören halasının kızı Tatlıdede, 112 Acil Servisi arayarak yardım istedi. Gelen sağlık ekibi Çilbaş'ın öldüğünü tespit ederek durumu polise bildirdi.
 Gelen savcının talimatı ile Dr. Ömer Faruk Çiltaş'ın cesedi, otopsi yapılmak üzere Bölge Eğitim ve Araştırma Hastanesi morguna kaldırıldı. Olayı duyan babası Ahmet Çiltaş, yakınları ve meslektaşları hastaneye akın etti. Çiltaş'ın ölüm haberi üzerine yıkılan yakınları gözyaşı döktü.
 Polis Çiltaş'ın intihar nedenini araytırırken, cenazenin yarın öğleleyin kılınacak namaz ardından Erzurum'da toprağa verileceği belirtildi.