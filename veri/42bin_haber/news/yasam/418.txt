Kadıköy'de öğretmene vahşi infaz!
KADIKÖY'de Bilgisayar Öğretmeni İlker Şahin, yalnız yaşadığı evinde boğazı kesilerek öldürülmüş halde bulundu.
 Olay, Şahin'in öğretmen arkadaşlarının kapıyı çilingir yardımıyla açmasının ardından ortaya çıktı.
 Cinayet, Caferağa Mahallesi Sivastopol Sokak'ta bulunan bir apartmanın bodrum katında meydana işlendi. Kadıköy'deki Aramyan Uncuyan İlköğretim Okulu'nda bilgisayar öğretmeni olarak 9 yıldır görev yapan İlker Şahin'in (40), okula uzun süre gelmemesi üzerine mesai arkadaşları Şahin'in yalnız yaşadığı evine gitti. Zili çalan öğretmenler, kapıyı açan olmayınca eve çilingir çağırdı. Çilingirin kapıyı açmasıyla birlikte daireye giren öğretmenler İlker Şahin'in boğazı kesilmiş halde yerde hareketsiz keşilde yatarken gördü. Bunun üzerine Aramyan Uncuyan İlkokulu'nda görevli öğretmenler, durumu polise ve 112 sağlık ekiplerine bildirdi. Olay yerine gelen polis ve sağlık memurları yaptıkları incelemede İlker Şahin'in hayatını kaybettiğini belirledi. Kimliği belirsiz kişi ya da kişilerce öldürülen öğretmenin cesedi Göztepe Eğitim ve Araştırma Hastanesi morguna kaldırıldı.
  
  