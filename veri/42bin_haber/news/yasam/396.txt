Uyuşturucu taciri 2 kişi tutuklandı
Osmaniye Emniyet Müdürlüğü ekipleri tarafından düzenlenen operasyonda 146 kilo esrar ile yakalanan 2 kişi tutuklandı.
 Osmaniye Emniyet Müdürlüğü Kaçakçılık ve Organize Suçlarla Mücadele Şube Müdürlüğü Narkotik Büro Amirliği ekipleri, esrar taciri kişi veya kişilerin doğu ve güneydoğu illerinden temin ettikleri uyuşturucuyu gece geç saatlerde Osmaniye üzerinden batıya sevk edecekleri ihbarı üzerine, geçiş güzergahlarında uygulama başlattı.
 Uygulama noktasında durdurulan ve Ercan D.'nin (29) kullandığı 33 BRD 26 plakalı araçta yapılan aramada 125 kilo esrar ile 1 adet kurusıkıdan bozma beratta marka tabanca ve 19 adet mermi, İsa S.'nin (32) kullandığı 63 K 5176 plakalı araçta ise 21 kilo esrar ele geçirildi. Toplam 146 kilo esrar ile yakalanan şahıslar gözaltına alınırken uyuşturucu naklinde kullanılan araçlara da el konuldu.
 Uyuşturucu Madde Ticareti Yapmak ve Nakletmek suçundan Osmaniye Cumhuriyet Başsavcılığı'na sevk edilen şahıslar çıkarıldıkları mahkemece tutuklanarak cezaevine konuldu.
 CİHAN
  