Milli Piyango biletlerinde trafik figürleri
Milli Piyango Genel Müdürlüğü'nün 9 Ocak 2013 çekilişine ait biletlerde trafik konulu figürler yer alacak. 
Trafik Hizmetleri Daire Başkanlığı'ndan yapılan açıklamada, sürücülerin ve yayaların bilgilendirilmesi ve trafik kurallarına uyma alışkanlığı kazandırılarak trafik güvenliğinin sağlanması amacıyla Milli Piyango İdaresi Genel Müdürlüğü ile işbirliğine gidildiği belirtildi. 
Milli piyango biletleri ve kazı kazan kartlarında trafik güvenliğine yönelik sloganlar ve görsellerin 2009'dan beri yer aldığı ifade edilen açıklamada, 9 Ocak 2013 tarihli çekiliş için 1-9 Ocak arasında satışa sunulacak biletlerde de trafik konulu figürlerin bulunacağı kaydedildi.