Öğrenci servisi devrildi: 16 yaralı
BALIKESİR'in Kepsut İlçesi'ne bağlı İsa Alan Köyü'nde şarampole devrilen servis aracındaki 13'ü öğrenci 16 kişi yaralandı.
 Kepsut'un İsaalan Köyü Ortaokulu'nda taşımalı eğitim gören 13 öğrenci bugün saat 16.00'da, ders çıkışı Dalköy ve Tuzak köylerindeki evlerine gitmek üzere Cihat Çetiner'in kullandığı 10 R 3233 plakalı servis minibüsüne bindi. Devrant Mevkisi'ne geldiklerinde Çetiner, aşırı hız nedeniyle virajı alayarak, direksiyon hakimiyetini kaybetti. Kontrolden çıkan servis minübüsü şarampole devrildi.
 Kazada minibüs şoförü Cihat Çetiner, veliler Halil Bozkır, Behçet Karabıyık ile öğrenciler Oktay Küpeli, Kübra Bodur, Oğuzhan Kaplan, Buse Kaya, Cahit Oğuz, Merve Bodur, Iraz Bodur, Ömer Faruk Bodur, Nurgül Kuşgöz, Habibe Köse, Hasan Kaya, Samet Çakır ve Merve Küçük hafif yaralandı. Servis şoförü Çetiner ile Halil Bozkır ve Behçet Karabıyık, Balıkesir Devlet Hastanesi'nde tedaviye alınırken, öğrenciler Balıkesir Atatürk Devlet Hastanesi'ne kaldırıldı. Kazayı öğrenen öğrenci velileri ve öğretmenleri hastaneye akın etti. Genel durumları iyi görünen öğrenciler her olasılığa karşı gözlemk altına alındı. DHA