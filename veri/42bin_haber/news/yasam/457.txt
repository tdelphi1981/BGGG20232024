Zaytung'dan büyük ayıp!
Usta Anchormen Mehmet Ali Birand’ın ölümünden sonra zaytung.com’da yayınlanan haber sitenin sıkı takipçilerinin bile tepkisini çekti.
 “Dürüst, tarafsız, ahlaksız haber” mottosuyla yayın yapan ve gündemdeki olayları ti’ye alan internet sitesi Zaytung’un Birand’ın ölümünün ardından ‘Halkın Sesi’ bölümünde yayınladığı haberle şaşırttı.
 “Her ölüm erken ölümdür ama Birand'ınki gerçekten çok üzdü bizi. Çok, çok erken oldu. Bir gün daha bekleyebilirdi hiç olmazsa. Bu gece İntikam vardı Kanal D'de zira, diziyi yediler..." gibi bir ifadenin de yer aldığı haberin içeriği okuyucular tarafından ‘saygısızlık’ olarak değerlendirildi.
 Medyanın değerli isminin ölümünün ardından herkes şoke olmuşken, Zaytung’un sözde komikliği sosyal medyada da hoş karşılanmadı.