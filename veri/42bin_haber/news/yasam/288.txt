Okulda şok intihar!
UŞAK’ta oturan, 23 yaşındaki Sedat Yeşilkuşak, ayrılmak isteyen nişanlısının eğitim gördüğü okulda popmalı tüfekle intihar etti.
 Uşak’taki bir tabakhanede işçi olarak çalışan Sedat Yeşilkuşak, nişanlısı 17 yaşındaki E.Ç., 2 gün önce tartıştı. E.Ç., iddiaya göre nişanı bozmak istedi. Bunun üzerine Yeşilkuşak, bugün saat 10.00 sıralarında pompalı tüfekle E.Ç.’nin eğitim gördüğü Murat Arıtürk Mesleki Eğitim Merkezi’ne geldi. Okulun 2'nci katındaki resim sınıfına çıkan Yeşilkuşak, E.Ç.’nin yanına gelmesi istedi. Bu sırada sınıfta bulunan E.Ç., karışılıktan yararlanarak kaçtı. Bir süre bekleyen Yeşilkuşak, "E.Ç., gelsin" diye bağırdı. Gelen olmaması üzerine Sedat Yeşilkuşak, sınıftaki diğer 15 öğrencinin gözü önünde çenesininm altına dayadığı pompalı tüfeğin tetiğine dokurak basarak intihar etti. Gelen 112 Acil Servis ekipleri kanlar içindeki Yeşilkuşak’ın cesedini polis ve savcının incelemesi ardından Uşak Devlet Hastanesi Morgu’na kaldırdı. Polis, 6 öğretmen ile olay sırasında sınıfta olan öğrencilerin ifadelerine başvurdu. Uşak Milli Eğitim Müdürü Ömer Bulut da okula gelerek bilgi aldı.
 "NİŞAN YÜZÜĞÜNÜ ATMAKTANSA BAŞIMA SIKARIM"
 Uşak’ta ayrılmak isteyen nişanlısının okulunda intihar eden 23 yaşındaki Sedat Yeşilkuşak’ın seyyar dipçikli pompalı tüfeği pazar çantasında içeri soktuğu belirlendi. Polis, Yeşilkuşak’ın pompalı tüfeği nereden aldığının araştırıldığını bildirdi. 4.5 aylık nişanlı olan Yeşilkuşak'ın olaydan kısa süre önce arkadaşlarına, "Nişan yüzüğünü atmaktansa, başıma sıkarım" dediği ifade edildi.