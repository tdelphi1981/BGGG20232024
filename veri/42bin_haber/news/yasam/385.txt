Lise öğrencisine tecavüze 3 tutuklama
Nevşehir'de 16 yaşındaki lise öğrencisi F.C.M.'ye (16) tecavüz ettiği iddiasıyla yakalanan 6 kişiden 3'ü çıkarıldığı mahkemece tutuklanarak Nevşehir E Tipi Kapalı Ceza ve Tutukevi'ne gönderildi.
 Önceki gün okulda fenalaşması üzerine hastaneye kaldırılan F.C.M.,Nevşehir Emniyet Müdürlüğü Çocuk Şubesi'nde başından geçenleri anlatmış ve Asayiş Şube Müdürlüğü Ahlak Masası ekipleri olayla ilgili M.A (30), A.Ö.( 30), A.Y.( 18), N.A.(31), E.C.(19) ve S.A.(23) isimli zanlıları yakalamıştı. Yakalanan zanlılar emniyetteki sorgularının ardından adliyeye sevk edildi. Şüphelilerden E.C, N.A. ve A.Ö, çıkarıldıkları nöbetçi mahkemece tutuklanarak cezaevine gönderildi. Diğer zanlılar, tutuksuz yargılanmak üzere serbest bırakıldı.
 CİHAN