50 kilo esrar ele geçirildi
Bingöl'de bir şahsın evinde 50 kilo esrar ele geçirildi.
 Bingöl Valiliği'nden yapılan yazılı açıklamaya göre; "Bingöl İl Jandarma Komutanlığı'nca yapılan istihbari çalışmalar neticesinde, terör örgütünün yoğun olarak faaliyet gösterdiği Bingöl ili Genç ilçesi kırsalında uyuşturucu madde imal ve ticareti yapıldığı istihbaratı alındı. Alınan istihbaratı değerlendiren Jandarma Komutanlığı'na bağlı ekiplerce B.A. isimli şahsın ev ve eklentilerinde yapılan arama neticesinde 50 kilo esrar ele geçirildi. Olay şüphelisi B.A. ise gözaltına alındı."
 (CİHAN)
  