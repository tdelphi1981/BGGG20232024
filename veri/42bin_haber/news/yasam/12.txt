Evi yıktırmamak için barikat kurdular
Kütahya'da, merkeze bağlı İnköy Mahallesi'nde 3 katlı ev için Danıştay tarafından verilen yıkım kararına direnen vatandaşlar, traktör, harman makinesi, kazma, kürek, tırmık gibi araç ve gereçlerle barikat kurarak eylem yaptı.
 Alınan bilgiye göre, ruhsatsız olduğu bildirilen Halil Çevik'e ait binanın yıkılacağını duyan mahalle sakinleri, evin önünde toplandı.Eve çıkan sokakları traktör, römork, harman makineleri ve tomruklarla kapatan grup, ellerine kazma, kürek, tırmık, tırpan, çapa, dirgen, balta gibi aletler alarak evin çevresinde barikat kurdu ve yıkım ekiplerini beklemeye başladı.Çevredeki bazı evlerin pencerelerine Türk bayrağı, Atatürk posteri ve ''Bu köy Yunan'ı sokmadı, Kütahya Belediyesi'ni hiç sokmaz'' yazısı asıldığı görüldü.
          
 -Yıkım ekipleri, mahalle yakınında bekledi-
          
 Gruptakiler, 2006 yılında köy tüzel kişiliği kaldırılarak Kütahya Belediyesi'ne bağlanan İnköy'ün, yeniden köy statüsüne alınmasını istediklerini söyledi. Belediyeden hizmet alamadıklarını savunan vatandaşlar, ''Burada imar planı olmadığı için 400'e yakın kaçak yapı var. Belediye buraya imar izni vermediği ve çözüm üretmediği için binalarımız kaçak görünüyor. Bu nedenle yıkımlara izin vermeyeceğiz'' dedi.
          
 Halil Çevik'in avukatı Yusuf Rıza Çolak da İnköy'ün mahalle olmasının 
 ardından vatandaşlara duyuru yapılarak, binalara ruhsat almalarının istendiğini bildirdi.Mahalle sakinleri, belediyeye başvurduğunda ise imar planı olmadığından ruhsat verilemediğinin söylendiğini savunan Çolak, ''yapıların fenne, sağlığa uygun olmadığı'' gerekçesiyle binaların belediye yıkılmak istendiğini ifade etti.
          
 Çolak, Eskişehir Bölge İdare Mahkemesi'nin yıkıma ilişkin kararının 
 temyiz aşamasında olduğunu dile getirerek, keşif yapılmadan bu kararın 
 verilmesinin doğru olmadığını öne sürdü.Eylem sırasında belediye yıkım ekibiyle jandarma ve polis görevlileri, mahalle yakınında bekledi.
          
 Grubun yaklaşık 4 saat süren eylemi, bina sahibinin, evini kendisinin 
 yıktıracağına ilişkin taahhütnameyi imzalayarak belediyenin hukuk müşavirine teslim etmesinin ardından sona erdi.
          
       
  