Hakem gözlemcisi intihar etti!
Adana'da eski İl Hakem Kurulu üyeliği ve futbol maçı gözlemciliği yapan 45 yaşındaki Hanifi Özyavuz, evinde av tüfeğini çenesine dayayıp ateşleyerek yaşamına son verdi.
 Olay, merkez Çukurova İlçesi Güzelyalı Mahallesi'ndeki Eda Apartmanı'nda meydan geldi. İddiaya göre, ruhsal sorunları nedeniyle bir yıldan beri tedavi gördüğü belirtilen Hanifi Özyavuz, öğle saatlerinde kendisini hastaneye götürmek için gelen yakınlarıyla 5'inci kattan aşağıya indi. Otomobile binecekleri sırada, "İlacımı unuttum, alıp geliyorum" diyerek yukarıya çıkan 2 ikiz kız çocuk babası Özyavuz, av tüfeğini çenesine dayayıp ateşledi. Silah sesi üzerine yukarıya çıkan yakınları Özyavuz'un cansız bedenini buldu. Özyavuz'un yakınları, 112 Acil Servis ile 155 İmdat polisi arayarak durumu bildirdi. Eve gelen sağlık ekipleri, DSİ'den emekli olduktan sonra Konya Ereğli'de çiftçilik yapan Özyavuz'un olay yerinde öldüğünü belirledi.
 Eski İl Hakem Kurulu üyeliği ve futbol maçı gözlemciliği yapan Özyavuz'un son günlerde psikolojik tedavi gördüğü belirtilirken, ölümü ailesini ve arkadaşlarını yasa boğdu.
 Olayla ilgili soruşturma başlatıldı.
 DHA