Karısının boğazını kesip kendini vurdu
Adana'da yeni evli bir genç, karısının boğazını keserek öldürdü, kendisi de av tüfeğiyle intihar etti.
 Olay merkez Yüreğir ilçesi Atakent Mahallesi 2236 Sokak Huzur Apartmanı'nda yaşandı. Plastik fabrikasında işçi olarak çalışan İhsan Özkaya (24), başkasıyla ilişkişi olduğundan şüphelendiği 22 yaşındaki 3 aylık hamile eşi Cennet Özkaya'yı mutfakta boğazını keserek öldürdü. Özkaya, daha sonra oturma odasına geçerek ruhsatsız av tüfeğiyle canına kıydı.  Komşularının haber vermesi üzerine olay yerine gelen polis, çilingir yardımıyla kapıyı açtı. Karı kocanın cesetlerini bulan polis, İhsan Özkaya'nın babasına yazdığı 3 sayfalık mektuba da el koydu. 
 Bu arada olayı duyup gelen yeni evli çiftin yankıları sinir krizleri geçirdi.
 (CİHAN)