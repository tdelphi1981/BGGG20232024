Tarihi hamamda yangın
Şanlıurfa'da, yaklaşık 300 yıllık Vezir Hamamı'nda henüz belirlenemeyen nedenle yangın çıktı.
 Paniğe neden olan yangında, tarihi hamam içerisinde hasar meydana geldi.
 Olay, bugün sabah saatlerinde Yusuf Paşa Mahallesi'ndeki tarihi hamamda meydana geldi. Osmanlı zamanında 1703 yılında yaptırılan ve koruma altına alınan Vezir Hamamı'ndan duman yükseldiğini görenler, durumu hemen itfaiye ve polise bildirdi. İhbar üzerine olay yerine gelen polisler çevre güvenliğini alırken, itfaiye de yangına müdahale etti. Kısa sürede söndürülen yangının çıkış nedeni araştırılıyor.
 DHA