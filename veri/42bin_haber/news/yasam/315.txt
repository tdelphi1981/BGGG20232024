Geyikler için çiftleştirme projesi
Kanada'nın Nova Scotia ve New Brunswick eyaletleri arasında geyik çiftleştirme projesi başlatıldı. Kanada Doğayı Koruma Örgütü tarafından "The Moose Sex Project" sloganıyla başlatılan proje, Nova Scotia eyaletinde nesli tükenmeye başlayan elk türü geyiklerin sayısını artırmak için uygulanacak.

Nova Scotia ve New Brunswick eyaletlerinin en dar sınır geçidi olan Chignecto bölgesinde uygulanacak proje için 35 bin Kanada Doları (63 bin TL) bütçe sağlandı. Projeyle, New Brunswick'te sayıca kalabalık olan elklerin Nova Scotia bölgesine geçerek, orada yaşayan geyiklerle çiftleşmeleri hedefleniyor.

Proje hakkında açıklama yapan Kanada Doğayı Koruma Örgütü Sözcüsü Andrew Holland, bu projenin başarılı olması halinde, açılacak koridordan Kanada vaşağı, kuzey atmacası, vahşi kedi, kara ördek ve daha başka vahşi hayvan türlerinin, Nova Scotia'dan başlayan geniş bir bölgeye sağlıklı biçimde yayılmalarının sağlanacağını ifade etti.

Holland, proje nedeniyle bölgede 332 hektarlık alanın güvenli hale getirildiğini da kaydetti.