Polis kurşunu genç kızı vurdu
DİYARBAKIR Bismil'de akılalmaz olay...
 Kurtuluş İlköğretim Okulu'nda dünkü Açıköğretim sınavı nedeniyle yapılan aramada, bir genç ile polis tartıştı.  
 TARTIŞMANIN büyümesiyle tabancasını çeken bir polis, kabzasıyla kimliği öğrenilemeyen gence vurmak istedi. Bu sırada ateş alan tabancadan çıkan kurşun, bahçede sınav için bekleyen 20 yaşındaki Muhsine Belge'nin kasığına isabet etti. 
 YERE yığılan genç kız, ambulansla Bismil Devlet Hastanesi'ne, ilk müdahaleden sonra Diyarbakır Eğitim ve Araştırma Hastanesi'ne sevk edildi. 
 EMNİYET  yetkilileri, 3 kişinin sınav girişinde görevli polis memuruna saldırdığını ve kavga sırasında silahının ateş alması sonucu genç kızın yaralandığını bildirdi.