Sıcaklıklar artacak
Hava sıcaklığı, yurdun kuzey, iç ve batı bölgelerinde 2 ila 4 derece artacak.
 Meteoroloji Genel Müdürlüğü’nce yapılan son değerlendirmelere göre, Ege, Doğu Karadeniz, Doğu Anadolu ve Güneydoğu Anadolu'nun doğusu ile akşam saatlerinde Bursa, Bilecik, Sakarya ve Bolu çevrelerinde görülecek olan yağışların genellikle yağmur ve sağanak, Kütahya ve Bolu'nun yükseklerinde karla karışık yağmur, Doğu Karadeniz'in iç kesimleri ile Doğu Anadolu da kar şeklinde olacağı tahmin ediliyor. Sabah ve gece saatlerinde, Doğu Anadolu'nun kuzey ve doğusu ile Doğu Karadeniz'in iç kesimlerinde kuvvetli olmak üzere, iç ve doğu bölgelerde buzlanma ve don olayı ile birlikte yer yer sis bekleniyor.
 Hava sıcaklığı, ülkenin kuzey, iç ve batı bölgelerinde 2 ila 4 derece artacağı, diğer yerlerde önemli bir değişiklik olmayacağı tahmin ediliyor.
 Rüzgarın genellikle güney ve güneybatı yönlerden hafif, ara sıra orta kuvvette, Marmara ve Ege kıyılarında yer yer kuvvetlice (30-50 km/s), zamanla Ege kıyılarında güney ve güneydoğu yönlerden kuvvetli (40-60 km/s) esmesi bekleniyor.
  
 -BUZLANMA ve DON OLAYI İLE BİRLİKTE SİS UYARISI-
 Sabah ve gece saatlerinde, Doğu Anadolu'nun kuzey ve doğusu ile Doğu Karadeniz'in iç kesimlerinde kuvvetli olmak üzere ülkenin iç ve doğu bölgelerinde buzlanma ve don olayı ile birlikte yer yer sis beklendiğinden yaşanabilecek olumsuzluklara karşı, başta sürücüler olmak üzere ilgililerin ve vatandaşların dikkatli ve tedbirli olması gerekiyor.
 -ÇIĞ TEHLİKESİ UYARISI-
 Doğu Karadeniz'in iç kesimleri ile Doğu Anadolu'da yüksek kar örtüsü ve artan sıcaklık nedeniyle yaşanabilecek muhtemel çığ tehlikesine karşı ilgililerin ve vatandaşların dikkatli ve tedbirli olması gerekiyor.
 -BAZI İLLERDE HAVA DURUMU-
  
 Bazı illerde bugün hava durumu ve sıcaklık değerleri şöyle olacak:
 İSTANBUL: Parçalı, akşam saatlerinde çok bulutlu (14)
 ANKARA: Parçalı ve az bulutlu (9)
 İZMİR: Parçalı ve çok bulutlu, akşam saatlerine kadar aralıklı sağanak ve gök gürültülü sağanak yağışlı (16)
 ADANA: Parçalı ve çok bulutlu (17)
 ANTALYA: Parçalı ve çok bulutlu (17)
 SAMSUN: Parçalı zamanla az bulutlu (15)
 ERZURUM: Parçalı ve çok bulutlu, öğle saatlerine kadar aralıklı kar yağışlı geçecek. İl genelinde kuvvetli olmak üzere buzlanma ve don olayı bekleniyor. (-2)
 DİYARBAKIR: Parçalı ve çok bulutlu, öğle saatlerine kadar aralıklı yağmur, yüksek kesimleri yer yer karla karışık yağmurlu (8)
  
 -BÖLGELERDE HAVA DURUMU-
  
 Meteoroloji Genel Müdürlüğü'nün son verilerine göre bölgelerde hava durumu şöyle olacak:
 MARMARA: Parçalı, zamanla doğusu çok bulutlu, akşam saatlerinde Balıkesir, Bursa (Yenişehir), Bilecik ve Sakarya çevrelerinin hafif yağmur ve sağanak yağışlı geçeceği tahmin ediliyor. Rüzgarın; güney ve güneybatı (lodos) yönlerden yer yer kuvvetlice (30-50 km/saat) esmesi beklendiğinden soba ve doğalgaz kaynaklı baca gazı zehirlenmelerine karşı ilgililerin ve vatandaşların dikkatli ve tedbirli olması gerekiyor.
 EGE: Parçalı ve çok bulutlu, kıyıları ile zamanla kuzey kesimlerinin aralıklı yağmur ve sağanak yağışlı geçecek. Rüzgarın; güney ve güneybatı (lodos) yönlerden kuvvetlice (30-50 km/s) zamanla kıyı kesimlerde güney ve güneydoğu yönlerden kuvvetli (40-60 km/s) eseceği tahmin ediliyor. Kuvvetli lodos nedeniyle soba ve doğalgaz kaynaklı baca gazı zehirlenmelerine karşı ilgililerin ve vatandaşların dikkatli ve tedbirli olması gerekiyor.
 AKDENİZ: Parçalı ve çok bulutlu geçecek.
 İÇ ANADOLU: Parçalı ve az bulutlu, zamanla kuzeybatısının çok bulutlu geçecek. Sabah ve gece saatlerinde yer yer buzlanma ve don olayı ile birlikte doğusunda sis bekleniyor.
 BATI KARADENİZ: Parçalı, zamanla batısı çok bulutlu bu akşam saatlerinde Bolu çevrelerinin hafif yağmur yükseklerinin karla karışık yağmur ve kar yağışlı geçeceği tahmin ediliyor.
 ORTA ve DOĞU KARADENİZ: Parçalı ve çok bulutlu, bugün öğle saatlerine kadar doğusu ile yarın (Pazartesi) sabah saatlerinde Rize, Artvin, Gümüşhane ve Bayburt çevreleri aralıklı yağmur ve karla karışık yağmur, gece saatlerinde iç kesimlerinin kar yağışlı geçeceği tahmin ediliyor. Bu sabah ve gece saatlerinde Doğu Karadeniz'in iç kesimlerinde kuvvetli olmak üzere buzlanma ve don olayı ile birlikte yer yer sis bekleniyor. Doğu Karadeniz'in iç kesimlerinde yüksek kar örtüsü nedeniyle muhtemel çığ tehlikesine karşı dikkatli ve tedbirli olunması gerekiyor.
 DOĞU ANADOLU: Parçalı ve çok bulutlu, öğle saatlerine kadar Malatya ve Elazığ dışında bölge genelinin, akşam saatlerine kadar bölgenin güneydoğusunun aralıklı kar yağışlı geçeceği tahmin ediliyor. Bölgenin kuzey ve doğusunda kuvvetli olmak üzere buzlanma ve don olayı ile birlikte yer yer sis bekleniyor. Yüksek kar örtüsü nedeniyle muhtemel çığ tehlikesine karşı dikkatli ve tedbirli olunması gerekiyor.
 GÜNEYDOĞU ANADOLU: Parçalı ve çok bulutlu, öğle saatlerine kadar bölgenin doğusunun aralıklı yağmur, yüksek kesimlerinin yer yer karla karışık yağmurlu geçeceği tahmin ediliyor.
 ANKA
  