Zabıtayı görünce dilencilik yaptığı hastaneye kaçtı!
ADIYAMAN'da kucağındaki bebekle dilencilik yaptığı iddia edilen Fatma D., denetim yapan zabıtalara yakalanmamak için hastaneye kaçtı. Zabıta tarafından hastane içinde yakalanan Fatma D.'ye Kabahatlar Kanunu'na göre ceza kesildi.
 Adıyaman'da artan dilencilik olaylarının önüne geçmek isteyen zabıta ekipleri, Adıyaman Eğitim ve Araştırma Hastanesi Acil Servisi önünde bir kişinin dilencilik yaptığını öğrendi. Denetime gelen ekipleri hastane çevresinde gören Fatma D., kucağındaki bebek ile hastaneye kaçmaya başladı. Dilendiği iddia edilen kadının hastaneye kaçtığını gören zabıta ekipleri ve hastanenin özel güvenlik görevlileri, Fatma D.'yi yakalamaya çalıştı. Hastanede saklandığı yerde zabıta ekipleri tarafından, üzerinde dilencilikten kazandığı sanılan bir miktar para ile yakalanan Fatma D., ekipler tarafından zabıta merkezine götürüldü.
 Fatma D.'ye Kabahatler Kanunu'na göre ceza kesildi. DHA