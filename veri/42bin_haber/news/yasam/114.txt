Kardeşler arasında bıçaklı kavga: 3 yaralı
Şanlıurfa'nın Sarayönü Polis Karakolu'nun yanında bulunan bir banka önünde kavga eden aynı aileden 3 kişi yaralandı.
 Olay, Şanlıurfa Sarayönü Polis Karakolu önünde meydana geldi. İddiaya göre, baba İsmet A. ve oğlu Hikmet A. ile bankaya para çekmeye giderken, oğlu Fevzi A. ile tartışmaya başladı. Bıçakların konuştuğu kavgada aile fertleri birbirini yaraladı. Kavgaya müdahale eden polis ekipleri, olayın büyümesini engelledi. Olay yerine ambulans sevk edildi. Yaralılar, Şanlıurfa Balıklıgöl Hastanesi'ne kaldırıldı. Olayla ilgili soruşturma devam ediyor.