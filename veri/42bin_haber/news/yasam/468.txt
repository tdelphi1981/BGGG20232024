Altın vuruşu arkadaşları yapmış
Mersin'de kaldığı dairede aşırı dozda uyuşturucudan öldüğü iddia edilen Kortay Güzelek'e (26) altın vuruş olarak tabir edilen yüksek dozda uyuşturucuyu ölmeden önce yanında bulunan arkadaşlarının yaptığı bildirildi.
 Olay'dan sonra çalışma başlatan polis Güzelek'e uyuşturucuyu enjekte eden A.C.K. ve o sırada yanında bulunan T.D.'yi gözaltına aldı.
  İl Emniyet Asayiş Şube Müdürlüğü Cinayet Büro Amirliği ekipleri 24 Aralık'ta Yenişehir ilçesi Çiftlikköy Mahallesi'nde Kortay Güzelek (26) isimli gencin bir dairede aşırıcı derecede uyuşturucu kullanımı sonucu ölmesi olayı ile ilgili çalışma başlattı. Ekipler yaptıkları araştırmalar sonucu Güzelek'in ölü bulunduğu dairede uyuşturucuyu 16 ayrı suçtan kaydı bulunan A.C.K. (23) ve 25 ayrı suçtan kaydı bulunan  T.D. (20) isimli gençlerle birlikte kullandıklarını belirledi. A.C.K. isimli gencin ise daha önce yine uyuşturucu bağımlısı olan Koray Güzelek'e şırınga ile eroin enjekte ettiği, Güzelek'in fenalaşması üzerine ise montunu ve kazağınıda çalarak T.D. isimli genç ile birlikte söz konusu daireden kaçtıkları tespit edildi. Gözaltına alınan A.C.K. ve T.D. ölüme sebebiyet verme suçundan mahkemeye sevk edildi.
 CİHAN
  