Fıkra gibi ev kurtarılacak
Çam ağaçları üzerine yapılan dubleks ev, ağaçların kurumaya başlamasıyla karşı karşıya kaldığı yıkılma tehlikesini teknik destekle aşacak.
 Artvin'in Hopa ilçe merkezine yaklaşık 10 kilometre uzaklıktaki Çamlıköy köyünde ikamet eden Neriman İskender (62) ile Orhan İskender'in (68), 1991 yılında Karadeniz fıkralarını aratmayacak bir yöntemle 3 çam ağacının üzerine yerden 8 metre yükseklikte yaptığı 70 metrekare alana sahip ev, yıkılmaktan kurtarılacak.
 Evi ayakta tutan çam ağaçlarının aradan geçen sürenin ardından kurumaya başlaması nedeniyle evlerinin yıkılma tehlikesi bulunan İskender çiftinin, Artvin Orman Bölge Müdürlüğü yetkililerinden istedikleri yardım talebi yerine ulaştı.
 Artvin Orman Bölge Müdürü Ömer Naci Kaya, İskender çiftinin yardım talebi üzerine biyolog Yaşar Aksu ile birlikte evde ve evin bulunduğu alandaki ağaçlarda incelemelerde ve ellerinden gelen desteği vereceklerini bildirdi.
  