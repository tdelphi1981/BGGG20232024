Beyoğlu'nda korkutan yangın!
BEYOĞLU'nda, iki katlı bir binada henüz bilinmeyen bir nedenden dolayı çıkan yangın korku ve paniğe neden oldu.
 Yangında ölen ya da yaralananan olmazken, iki gün önce rüyasında oğlunun yanarak öldüğünü gören Afrikalı anne, bitişikdeki evin yandığını görünce sinir krizi geçirdi. Kendini yerden yere atan anne gözyaşı döktü. Yenişehir Mahallesi, Avşar Sokak, Numara 12 bulunan 4 ailenin kaldığı iki katlı evde henüz bilinmeyen bir nedenden dolayı saat 04.00 sıralarında yangın çıktı. Alevleri görerek sokağa çıkan vatandaşlar durumu itfaiye ve 112 Hızır Acil’e bildirdi. Olay yerine ilk gelen Beyoğlu itfaiye grubuna bağlı ekipler alevleri söndürmekte yetersiz kalınca yardım istedi. Fatih ve Şişli İtfaiye ekipleri yaklaşık 2 saat süren çalışma sonucu söndürdü. Yangında ölen ya da yaralanan olmazken ev kullanılamaz hale geldi. Vatandaşlar itfaiye ekiplerinin çalışmalarını korku dolu bakışlarla izledi. Canlarını zor kurtardıklarını söyleyen ev sahibi Tamer Karaüzüm, yangının elektrikli sobadan çıkmış olabileceğini ve söyledi. Polis, yangınla ilgili soruşturma başlattı.
 YANGINI RÜYASINDA GÖRMÜŞ 
 Kendini yerden yere atarak gözyaşı döken Afrikalı bir anne, bozuk Türkçe’siylebasın mensuplarına iki gün önce rüyasında oğlunun yanarak öldüğünü gördüğünü söyledi. Sinir krizi geçiren anne polislerden yardım istedi. Kocasının kucağındaki oğlunu sık sık sarılan anneyi polisler güçlükle sakinleştirdi.
 DHA