30 hektarlık orman kül oldu
HATAY'IN İskenderun İlçesi'nde ve Küçükdalyan Beldesi'nde dağlık alanda önceki gece yangın çıktı.
 İskenderun'da rüzgarın etkili olması nedeniyle güçlükle sürdürülen yangın söndürme çalışmalarına Hatay, Adana, Kahramanmaraş, Mersin ve Osmaniye'den gelen 40 arazöz, 2 helikopter, 5 dozer ve yaklaşık 250 yangın söndürme işçisi katıldı. Yangının tehdit ettiği yerleşim yerlerinde evlerini boşaltan vatandaşlar da evlerine döndü. Hatay Valiliği, İskenderun İlçesi'ne bağlı Suçıkağı, Aşkarbeyli ve Güzelköy köyleri arasında çıkan orman yangınında 30 hektarlık alanın yandığı ve bölgede bulunan 17 evin tedbir amaçlı tahliye edildiğini bildirdi. İlk belirlemelere göre elektrik tellerinden kaynaklandığı tahmin edilen yangında herhangi bir can kaybının yaşanmadı. AA