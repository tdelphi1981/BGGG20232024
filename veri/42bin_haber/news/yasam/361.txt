Masaj salonuna fuhuş baskını
SAMSUN'da masaj salonuna düzenlenen baskında, fuhuş için yer temin ettiği ve fuhuşa aracı olduğu iddia edilen işyeri sahibi 32 yaşındaki Elif G. ve çalışanı 23 yaşındaki Eray Y., polis tarafından gözaltına alındı.
 Olay, Atakum İlçesi Atakent Mahallesi'nde meydana geldi. Dün gece polisi arayan bir kişi, 8 katlı binanın giriş katında faaliyet gösteren masaj salonunda fuhuş yapıldığını ihbar etti. İhbarın üzerine sivil ekipler işyerinin önünde giderek izlemeye başladı. Gece yarısı masaj salonundan çıkan 26 yaşındaki erkek müşteri M.K. durdurularak ifadesi alındı. M.K., polise, saunada 70 lira karşılığında masaj yaptırdıktan sonra kadınlardan 23 yaşındaki D.E. ile de 70 lira karşılığında cinsel ilişkiye girdiğini söyledi. Daha sonra polis işyerine baskın düzenleyerek masaj salonunun sahibi  Elif G., çalışan Eray Y. ve D.E.'yi gözaltına aldı.
 
 Emniyette ifadeleri alınan M.K. ve D.E. serbest bırakıldı. Diğer iki şüpheli hakkında, 'fuhuş için yer temin etmek' ve 'fuhuşa aracı olmak' suçlarından soruşturma başlatıldı.