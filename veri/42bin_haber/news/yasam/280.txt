Akdamar'da ikinci restorasyon
Van Gölü'ndeki adayla aynı ismi taşıyan tarihi Akdamar Kilisesi'nde ikinci restorasyon başlıyor.
 Daha önce arkeolojik kazıyla ortaya çıkarılan ve yıkılmaması için ponza dolu çuvallarla ayakta tutulan manastır ve şapel gibi yapılar, İtalya'dan getirilecek özel kireçle, orijinaline uygun restore edilerek ayağa kaldırılacak. Yaklaşık 1 milyon 200 bin TL'ye ihale edilen restorasyon, Nisan 2013'te başlayacak ve 6 ay sürecek. Ayrıca Akdamar Adası dört bir tarafına yerleştirilecek kameralarla 24 saat izlenecek. 
 Ermeniler için büyük öneme sahip tarihi Akdamar Kilisesi, 29 Mart 2007 tarihinde uluslararası törenle 'Anıt Müze' olarak açıldı. Kültür ve Turizm Bakanlığı tarafından yılda bir kez olmak üzere Ermenilerin ayin yapmasına izin verildi ve 19 Eylül 2010'da ilk ayın yapıldı. DHA
  