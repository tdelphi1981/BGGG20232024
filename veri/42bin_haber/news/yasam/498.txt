Hatay’da kaçakçılık operasyonu
Hatay’da piyasa değeri 150 bin TL’yi bulan kaçak eşya ele geçirildi.
 Emniyet güçleri 6 aylık takibin sonucunda yurt dışından kaçak yollarla Türkiye’ye getirilen şeker, sigara ve çaya el koydu.
 İl Emniyet Müdürlüğü Kaçakçılık ve Organize Suçlarla Mücadele Ekipleri tarafından yurt dışından kaçak eşya getiren şebekeye yönelik operasyonda 14 kişi gözaltına alındı. Emniyetteki ilk sorgularının ardından 9 kişi serbest bırakılırken A.H. (26), S.A. (46), A.N. (33), M.G. (27) ve A.K. (35) tutuklanma talebi ile adliyeye sevk edildi.
 Şebeke üyelerinin ev, işyeri ve depo olarak kullandıkları yerlerde 25 ton şeker, 6 ton çay ve 22 bin paket gümrük kaçağı sigara ele geçirildi. 
  