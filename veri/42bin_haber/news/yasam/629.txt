Hasta babasına 10 gün baktı!
ABD'nin Nebraska eyaletinde 10 yaşındaki bir çocuğun evde düşüp kafasını çarpan babasına bir haftadan uzun süre baktığı bildirildi. Lincoln kenti polis sözcüsü Katie Flood, olayın okul müdürünün yetkilileri arayarak Peter Asunami adlı çocuğun 4 gündür okula gelmediğini bildirmesi üzerine ortaya çıktığını söyledi.

Eve giden güvenlik güçleri, ağır yaralı 45 yaşındaki baba Bienvenu Asunamni'yi hastaneye kaldırdı.

Asunami'nin hastanede yaşamını yitirdiği bildirildi.

Yetkililer, Peter'in koruyucu aile yanına yerleştirildiğini ifade etti. Ne komşulardan yardım isteyen ne de acil yardım hattını arayan Peter'in babasına yemek ve su verdiği belirlendi.

Peter'in annesinin nerede olduğu ise henüz belirlenemedi.