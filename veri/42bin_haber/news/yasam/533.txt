Edirne'de yoğun sis
EDİRNE'de bu sabah etkili olan sis nedeniyle görüş uzaklığı zaman zaman 50 metreye kadar düşerken, Mimar Sinan’ın inşa ettiği Selimiye Camii ve tarihi köprüler kısmen gözden kayboldu.
 Sabah erken saatlerde etkisini gösteren sis nedeniyle görüş uzaklığı yer yer 50 metreye düştü. Hava sıcaklığının sıfırın altında 2 dereceye düştüğü kentte sis nedeniyle trafikte aksamalar olurken, çok sayıda maddi hasarlı kaza meydana geldi. Etkili sis nedeniyle Mimar Sinan'ın 'Ustalık eserim' dediği Selimiye Camii ve tarihi Tunca ve Meriç köprüleri kısmen gözden kayboldu. Meteoroloji yetkilileri, sisin öğle saatlerinden itibaren etkisini yitireceğini belirtti.
  