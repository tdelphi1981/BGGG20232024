Öğretmene esrarengiz infaz!
İstanbul'da esrarengiz cinayet... Kadıköy'deki Özel Ermeni Aramyan Uncuyan İlköğretim Okulu'nda bilgisayar öğretmeni olarak görev yapan İlker Şahin (40) önceki gece evinde kafasına sıkılan tek kurşunla öldürülmüş halde bulundu.
 Zana YAVUZ / İSTANBUL
 ŞAHİN'İN cenazesi, 3 gün işe gelmemesinden şüphelenen öğretmen arkadaşları kapıyı çilingir yardımı ile açmasıyla bulundu. Ceset üzerinde yapılan ilk incelemede Şahin'in yüzünde mermi giriş deliği olduğu öğrenildi. Kesin ölüm nedeninin belirlenmesi için Şahin'in cenazesi dün sabah İstanbul Adli Tıp Kurumuna gönderildi. Evde yapılan incelemede ise boğuşma izlerine rastlandı.
 Son mesajı Paskalya kutlaması 3 yıl önce eşinden ayrılan İlker Şahin'in bir çocuk babası olduğu öğrenildi. Şahin'in cinayete kurban gitmesi görev yaptığı okulda şok etkisi yaratırken, cep telefonundaki son mesajını öğretmen arkadaşlarına attığı Paskalya Bayramı kutlaması olduğu ortaya çıktı.