Antalya'da deniz sefası
Güneşi gören turistler, denize girdi.
 Dünyaca ünlü Antalya'nın Manavgat ilçesine bağlı turizm beldesi Side'de kış ortasında yazdan kalma günler yaşanıyor. Doğu ve güney doğu illerinde soğuk hava ve kar yağışı yolları kapatırken Side'de Avrupa, Rusya ve İskandinav ülkelerinden tatile gelen turistler denize giriyor. Noel Bayramı tatile Side'ye tatile gelen turistler güneşli havayı görünce kaldıkları otellerinden plaja indi. Bazı turistler güneşli havada denize girmeyi tercih ederken bazıları da şezlonglara uzanarak kitap okumayı tercih etti, bazıları da uyudu.
 Hollanda Utrecht'te bir firmada makine mühendisi olarak çalıştığını belirten Albert Robert, eşi ile birlikte Side'ye 10 günlüğüne Noel Bayramı tatile geldiklerini güneşli havayı görünce denize girdiklerini söyledi. Robert, "Hollanda'da hava çok soğuk, Side'de çok güneş güneşli hava var. Denize girmek ne güzel." diye konuştu. 
     
 İngiltere Londra'da bir haftalığına tatile gelen mimar Emenda Martin, Londra'da havanın soğuk olduğunu Side'de güneşli havada yürümekten hoşnut olduğunu söyledi. Martin, "Londra'da hava çok soğuk. Side'de çok güzel güneşli hava var. Güneşli havayı görünce kışlık elbiselerimi çıkartarak yazlıkları giydim." dedi.
 Hatice Türk isimli bayan da güneşli havayı görünce çocuğuyla birlikte Side Sahil Yolu'nda doğa yürüyüşü yaptıklarını söyledi. Türk, doğu illerinde soğuk hava ve kar yağışı etkili olurken Side'de güneşli havada yaşamanın ayrıcalık olduğunu kaydetti.
 Ahmet Coşkun ise Side'de güneşli havada deniz kenarında yürümekten keyif aldığını kaydetti.
 Türkiye Seyahat Acenteleri Birliği (TÜRSAB) Manavgat-Side Bölgesel Yürütme Kurulu (BYK) Başkanı Ahmet Özden, bölgede kışın güneşli gün sayısının fazla olmasının Avrupalı turistlerin kışı Side'de geçirmesi için bir avantaj olduğunu söyledi. 2013 erken rezervasyonlarının iyi durumda olduğunu belirten Özden, geçen yıl iyi bir sezon geçirdiklerini bu senede güzel bir turizm sezonu geçireceklerine inandıklarını kaydetti. Özden, "Antalya bölgesinde kışın güneşli gün sayısının fazla olması çok büyük avantaj. Bölgeye gelen turist ağırlığını başta Almanlar olmak üzere Avrupa, Rus ve İskandinav ülke vatandaşları oluşturuyor. Avrupa erken rezervasyonları iyi gidiyor." şeklinde konuştu.