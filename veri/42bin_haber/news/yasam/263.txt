Küçük Beckham'dan mankenlik denemesi
İngiliz moda evi Burberry, 2013 ilkbahar-yaz kampanyasını Beckham büyüsüyle başlattı.(Metin Güneş / CNN TÜRK / Londra) -- 
Dünyanın en ünlü futbolcusu David Beckham’ın 10 yaşındaki ikinci oğlu Romeo Beckham mankenliğe adım attı. 
Aslında Beckham-Burberry işbirliğinin ilk işareti geçtiğimiz hafta Spice Girls müzikali “Viva Forever!” kutlamalarında çekilen fotoğraflarda görüldü. 
Baba Beckham bu fotoğraflarda bir Burberry paltosu giyiyordu. 
Ünlü moda fotoğrafçısı Mario Testino tarafından çekilen fotoğraflarda gömlek ve kravatlı Romeo Beckham bir Burberry trençkotu giyiyor. 
 Burberry’nin baş sanat danışmanı Christopher Bailey, Romeo’nun “birlikte çalışması çok eğlenceli” bir çocuk olduğunu çekimler sırasında tüm ilgiyi üzerine çekmeyi başardığını söyledi. 
Son zamanlarda ünlülerin çocukları moda çevrelerinde rağbet görmeye başladı. 
Cindy Crawford’un 10 yaşındaki kızı Kaia Gerber de bu yılın başında Versace reklam kampanyasında mankenlik yapmıştı.