74 köy yolu kapandı!
VAN ve Hakkari'de iki gündür etkili olan kar yağışı 74 köy yolunu ulaşıma kapattı.
 İl Özel İdaresi ekipleri kapalı köy yollarını açmak için aralıksız çalışıyor
 Doğu Anadolu Bölgesi'nde kendini gösteren karakış hayatı olumsuz etkiliyor. Van ve Hakkari'de 2 gündür aralıksız yağan kar şehir için ulaşımı aksatırken, Van'da 52, Hakkari'de ise 22 köy ve 87 mezranın yolunu kapattı. Kar kalınlığı Van şehir merkezinde 30 santimetreyi bulurken, Hakkari'de 15 santimetreye, yükseklerde ise 1 metreye ulaştı. İl merkezlerinde belediye ve karayolları ekipleri, köy yollarının açılması için ise İl Özel İdaresi karla mücadele ekipleri soğuk hava ve tipiye rağmen çalışmalarını aralıksız sürdürüyor.