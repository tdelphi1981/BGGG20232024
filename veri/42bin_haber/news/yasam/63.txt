Küçük kızı 'kokarca' diye vurdu
ABD'nin Pensilvanya eyaletinde Cadılar Bayramı partisine kokarca kostümüyle katılan 9 yaşındaki kız, gerçek hayvan sanılarak vuruldu.
 Polis şefi Ronald Leindecker'in verdiği bilgiye göre, kızı gören erkek akrabası, onu gerçek bir kokarca sandı ve av tüfeği ile omzundan vurdu. Polis, kızın üzerinde siyah bir kostüm, şapka ve beyaz püskül olduğunu, vurulduğunda bir tepenin üstünde durduğunu aktardı. Polis, kızı vuran kişinin alkollü olmadığını açıkladı.
 Leindecker, kızın Pittsburgh'daki kliniğe götürüldüğünü, bilincinin yerinde olduğunu ve konuşabildiğini kaydetti.
 AA
  