ODTÜ'nün bilim gemisi iri hamsi arayacak
ODTÜ, Karadeniz'de iri hamsi bulmada zorlanan balıkçılara, uydu ve diğer verileri kullanarak hamsi sürülerinin yerini bildirecek. 
Karadeniz'de Kasım'da son 34 yılın en yüksek su sıcaklığını tespit eden ODTÜ'nün bilim gemisi, hamsilerin sıcaklık nedeniyle geçen yıllara oranla geç ürediklerini ve bölgede kısa kaldığını belirledi. 
Hamsi sürülerinin olabileceği noktalar tespit edilip, ODTÜ'nün araştırma gemisi o noktalara doğru yol alacak. Araştırma gemisi Karadeniz kıyılarını karış karış dolaşacak. Hamsi sürüleri bulunduğunda balıkçılara haber verilecek.