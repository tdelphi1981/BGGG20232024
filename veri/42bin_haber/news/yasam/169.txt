Çılgın Türk 'sıka sıka' rekoru kırdı
Ölümüne rekor... Okan Kaya, 'Call of Duty: Black Ops II' adlı oyunu 5.5 gün boyunca oynadı. Geçen yıl bir Tayvanlı'nın hayatını kaybettiği sosyal maratonda Kaya, 10 dakikalık molalar ve bol sıvı içerek ayakta kaldı
 Türk'ün sanal dünyayla imtihanı... Avustralya'nın Sidney kentinde yaşayan Okan Kaya (28), oyun tutkusunu rekorla taçlandırdı. Geçen hafta piyasaya çıkan ve hayranlarının almak için geceden sıraya girdiği 'Call of Duty: Black Ops II' adlı oyunu başından kalkmadan tam 135 saat oynayan Kaya, Guinness Rekorlar Kitabı'na girdi. Müthiş Türk azmiyle, 'dünyanın en uzun süre aralıksız oyun oynayan insanı' unvanını elde etti. Satış müdürü olarak görev yapan Kaya'yı denemesi boyunca arkadaşları da bir an bile yalnız bırakmadı. Her saat başında 10 dakikalık molalar veren oyun tiryakisi, bol miktarda da sıvı tüketti. Bir süre uyumasına da izin verilen Kaya, müthiş performansının ardından İngiliz Daily Mail gazetesine şunları söyledi: 
 Ellerİme kramplar girdi bu yüzden bandaj kullanmak zorunda kaldım. Bir ara oyun konsolunu elime bantlamayı bile düşündüm...Geçen yıl Tayvanlı bir genç 40 saat boyunca bilgisayar oyunu oynadıktan sonra yaşamını yitirmişti.