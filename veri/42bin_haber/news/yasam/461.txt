Tehlikeli atık takibi
Tehlikeli ve tıbbi atıkların taşınması sırasında mobil atık takip sistemi kullanılacak. 
Atıkların karayolunda taşınmasına ilişkin tebliğ, Resmi Gazete'de yayınlandı. Atıkların taşınmasında kullanılacak araçlar ve bağlı bulundukları firmalar için İl Müdürlükleri'nden "taşıma lisansı" alınacak. Atıkların taşınması işlemleri sırasında mobil atık takip sistemi olan "motat " kullanılacak. 
Mobil cihaz takılmayan araçlarla, atık taşınamayacak. Atıkların, araca yüklendikten sonra geri kazanım tesisine teslim edilme süresi 10 gün olacak. Araç, tesise ulaştığında yapılan atık teslimatı, mobil cihazla bakanlığa bildirilecek.