En yaşlı kadın 115 yaşında...
Dünyanın en yaşlı kadını ilan edilen Japon Misao Okawa, bugün 115'inci doğumgününü kutladı. Osaka kentinde bir huzurevinde doğumgünü sushi yiyerek kutlayan Okawa, "Aslında bu kadar uzun yaşamayı beklemiyordum, bu sizin sayenizde oldu. Hepinize minnettarım" ifadesini kullandı.

5 Mart 1989'da doğan Okawa, 1919'da evlenmiş ve 3 çocuk dünyaya getirmişti. Çocuklardan ikisinin şu an 90'lı yaşlarda olduğu ifade edildi.

Okawa'nın, 102 yaşındayken bacağını kırması dışında bugüne kadar hiçbir sağlık sorunu yaşamadığı kaydedildi.

Dünyanın en yaşlı kişisi olarak Guinness Rekorlar Kitabı'na giren 115 yaşındaki Jiroemon Kimura ise Nisan ayında 116 yaşına girecek.

Japonya'da, yaşı 100'ün üzerinde 51 binden fazla kişi olduğu belirtildi.