Hamile kadına akıl almaz dayak!
KONYA'da büfe işleten M.Ç.(31), İ.S.(37) ve Y.S.(43), iddiaya göre elektriklerinin kesilmesi üzerine, sorumlu tuttuğu dükkan sahibi Erol Şimşek(41) ile eşi 6 aylık hamile Sutlan Şimşek'i (36) dövdü.
 Yaralı çift, ambulansla hastaneye kaldırılırken saldırgan 3 kişide polis tarafından gözaltına alındı.Olay, dün saat 21.30 sıralarında merkez Meram ilçesi Karahüyük Mahallesi İnançlı Sokak'ta meydana geldi. M.Ç., İ.S. ve Y.S. elektriklerinin kesilmesi üzerine, iddiaya göre üst katta oturan dükkan sahibi Erol Şimşek'e, 'Elektrikleri niye kestin' diyerek tepki gösterdi. Ardından kiracı ile ev sahibi arasında tartışma çıktı. Tartışmanın büyüyüp kavgaya dönüşmesi üzerine 3 kişi, Erol Şimşek'in üzerine saldırıp dövdü. Bu sırada Sultan Şimşek de eşini kurtarmak için müdahalede bulundu. İddiaya göre 3 kişi, hamile kadına da saldırıp dövdü. Yüzünden yaralanan ve kanlar içinde kalan Erol Şimşek ile vücudunun çeşitli yerlerinde hafif sıyrıklar bulunan Sultan Şimşek, çevredekiler tarafından çağrılan ambulansla Meram Eğitim Uygulama ve Araştırma Hastanesi'ne kaldırıldı. Ambulanstan indirilen Sultan Şimşek, gazetecilere, "6 aylık hamileyim. Biz dükkan sahibiyiz. Kiracılarımız yaptı." dedi. Tedavi altına alınan Şimşek çifti ile Sultan Şimşek'in karnındaki bebeğinin durumunun iyi olduğu öğrenildi. M.Ç., İ.S. ve Y.S. de polis tarafından gözaltına alındı.
 Olayla ilgili soruşturma sürüyor.