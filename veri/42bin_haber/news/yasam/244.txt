Günün en iğrenç haberi
82 yaşındaki kadına tecavüzle suçlanan şüpheli tutuklandı
 YALOVA’da evine girdiği 82 yaşındaki kadına tecavüz girişiminde bulunduğu suçlamasıyla polis tarafından yakalanan 52 yaşındaki D.Z. tutuklandı.
 Olay Fevzi Çakmak mahallesinde dün saat 05.00 sıralarında meydana geldi. İddiaya göre tek başına yaşayan İ.Ç. adlı kadının evine giren bir kişi, tecavüz girişiminde bulundu. İ.Ç.’nin bağırması üzerine paniğe kapılan şüpheli, dövdüğü kadının parmağındaki altın yüzüğü alarak kaçtı. İhbar üzerine harekete geçen polis çalışma başlattı. Eşgal üzerine arama yapan ekipler, kuyumcuları uyarıp, evde parmak izi aldı, çevre işyerlerinin güvenlik kamerası görüntülerini izledi. Yapılan araştırma sonucu şüphelinin hırsızlıktan kaydı bulunan ve yine bu suçtan aranan D.Z. olduğu tespit edildi. Eşinden ayrı yaşayan 2 çocuk babası D.Z. aynı gün yolda yürürken yakalandı.
  
 Emniyet Müdürlüğü’nde yaşlı kadın tarafından da teşhis edilen D.Z., çıkartıldığı mahkemece tutuklanarak cezaevine gönderildi.