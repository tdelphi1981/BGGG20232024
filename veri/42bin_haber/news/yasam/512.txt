Kar Edirne'den giriş yaptı
EDİRNE’de sabah saatlerinde başlayan kar yağışı kısa sürede etkisini arttırarak kenti beyaza bürüdü.
 Hava sıcaklığının 4 dereceye kadar düştüğü şehirde, kar yağışının gün boyu devam edeceği belirtildi.
 Balkanlar üzerinden gelen soğuk ve yağışlı hava, Edirne'yi etkisi altına aldı. Sabah saatlerinde başlayan hafif yağmur, yerini kara bıraktı. Etkisini arttıran kar yağışı nedeniyle kent beyaza büründü. Kayganlaşan yollarda çok sayıda maddi hasarlı kaza meydana geldi. Belediye ve karayolları ekipleri, yollarda kar küreme ve tuzlama çalışması için hazır bekletiliyor. Polis ekipleri ise sürücüleri yanlarında zincir ve çeki halatı olması konusunda uyardı.
 NEHİRLERDE DEBİ KONTROLÜ
 Edirne Emniyet Müdürlüğü ekipleri de iki gündür aralıklarla süren yağmur ve etkisini arttıran kar nedeniyle Meriç ve Tunca nehirlerinin aktığı Sarayiçi’ndeki Fatih ve Kanuni köprülerinde taşkın kontrolü yaptı. Su seviyesinin nehir yatağı seviyesinde olduğu nehirlerdeki artış, DSİ ve polis ekipleri tarafından belirli aralıklarla kontrol ediliyor.
  