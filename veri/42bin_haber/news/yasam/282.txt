Farklı Bir Konferans: “Brand is You 2013”
Saffron Brand Consultants’ın dünyanın önemli şehirlerinde her yıl geleneksel olarak düzenlediği marka konferansının İstanbul’daki etkinliği ‘‘Brand is You” 17 Ocak’ta üçüncü kez gerçekleştirilecek. CNN TÜRK'ün basın sponsoru olduğu etkinlikte bu yıl "Türkiye'nin Kahramanları" konuşulacak. 
Fark yaratan içeriği ve katılımcılarıyla kendine özel bir takipçi kitlesi yakalayan “Brand is You 2013 
Konferansı”nın bu yıl ki teması ise ‘‘Türkiye’nin Kahramanları”...

“Brand is You 2013” etkinliğinde; önümüzdeki 3 senelik süreçte Türkiye’nin geleceğine damgasını vurması beklenen ''Türkiye’nin Kahramanları”nın gün yüzüne çıkarılması hedefleniyor. 17 Ocak 2013 tarihinde gerçekleştirilecek etkinlikte, Saffron Brand Consultants Kurucusu Wally Olins özel bir sunum yaparken, katılımcıların “marka” odağında görüşlerini paylaşabileceği interaktif iki panel de düzenlenecek. CNN TÜRK'ün basın sponsoru oludğu Brand is You 2013, iş dünyasından profesyonellerin, akademisyenlerin, kanaat önderlerinin ve kamudan üst düzey temsilcilerin katılımıyla Martı İstanbul Otel evsahipliğinde gerçekleştirilecek.

Konuya ilişkin kısa bir açıklama yapan Saffron Brand Consultants’ın Türkiye Direktörü Turgay Adıyaman, etkinlik ile dünyaya meydan okuyan Türk markaların hikayelerinin daha fazla duyurulacağını ve hayalleri gerçeğe dönüştüren başarılı patron ve üst düzey yöneticilerin bir araya gelerek fikir alışverişinde bulunacaklarını belirtti. 

Adıyaman, “Brand is You, kendisi de markalaşan, butik ve hedefi tam vuran bir etkinlik serisini temsil ediyor. CEO seviyesinde üst düzey yöneticilerden oluşan ve 100 koltukla sınırlı olan özel platformda bu yıl “Türkiye’nin Kahramanları’nı” ortaya çıkarmanın heyecanını yaşayacağız” dedi.

Saffron Brand Consultants; İngiltere, İspanya, Portekiz, Polonya gibi ülkelere ve Londra, New York, Rio de Janerio gibi dünya şehirlerine marka danışmanlığı veriyor. Louis Vuitton, Unilever, Zara, Akzo Nobel, BMW, Turkcell, Halkbank, Vestel, Dumankaya gibi güçlü markalara da danışmanlık hizmeti veren Saffron Brand Consultants’ın Türkiye ofisini ise Turgay Adıyaman yönetiyor.