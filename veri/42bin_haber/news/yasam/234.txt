Uyuşturucu operasyonu: 2 gözaltı
ADIYAMAN'ın Gölbaşı İlçesi'nde, polis tarafından uyuşturucu satıcılarına yönelik düzenlenen operasyonda; esrar, ruhsatsız av tüfeği ve tabanca ile bıçak ele geçirildi, 2 kişi gözaltına alındı.
 Gölbaşı Emniyet Müdürlüğü ekipleri, ilçede uyuşturucu sattığı iddia edilen O.Ö. ve A.D.'yi takibe aldı. 2 şüphelinin esrar sattığının saptanmasının ardından polis, bu kişilerin birlikte kaldığı eve dün akşam operasyon düzenledi. Baskında şüpheliler gözaltına alınırken, evde yapılan aramada; 1 ruhsatsız tabanca, 1 ruhsatsız av tüfeği, çok sayıda mermi, bıçak, esrar ve kenevir ele geçirildi.
 İlçe Emniyet Müdürlüğü'nde sorgulaması süren 2 şüphelinin işlemlerinin tamamlanmasının ardından adliyeye sevk edileceği bildirildi.