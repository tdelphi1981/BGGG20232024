Uyuşturucudan 6 kişi tutuklandı
Edirne ve İstanbul'da düzenlenen uyuşturucu operasyonunda gözaltına alınan 17 şüpheliden 6'sı tutuklandı.
 Edirne Kaçakçılık ve Organize Suçlarla Mücadele Şubesi ekipleri, Edirne  ve İstanbul'da uyuşturucu satışı yaptıklarını belirledikleri sokak satıcılarının  ev ve iş yerlerine eş zamanlı operasyon düzenledi. Operasyonda 376,4 gram toz esrar, 3 enjektör, 1 kuru sıkı tabanca ile  ''şaşal'' tabir edilen uyuşturucu madde düzeneği ele geçirildi.Gözaltına alınan 17 şüpheli emniyetteki işlemlerinin ardından adliyeye  sevk edildi. G.K, G.T, E.Y, E.D, M.S. ve C.Ç. ''uyuşturucu ticareti yapmak'' suçundan  tutuklandı, diğer şüpheliler tutuksuz yargılanmak üzere serbest bırakıldı.    