Türkler yılbaşına Gangnam Style ile girmek istiyor!
Türkler, yeni yıla Rihanna ile birlikte değil Gangnam Style şarkısı ve dansıyla fenomen haline gelen Psy’ın uçağında girmek istiyor! 
Karşılaştırmalı uçak bileti arama motoru Skyscanner, dünya turnesi boyunca özel jetinde hayranlarına ve basın mensuplarına parti veren Rihanna’dan yola çıkarak, kullanıcılarına yılbaşında hangi ünlüyle, nereye uçmak istediklerini sordu. 
3400’ün üzerinde seyahatseverin yanıtladığı anket sonuçlarına göre Türkler, yeni yıla Rihanna ile birlikte değil Gangnam Style şarkısı ve dansıyla fenomen haline gelen Psy’ın uçağında girmek istiyor! Anket sonuçlarında Gangnam Style dışında; Tarkan’la New York uçuşu, Shakira ile Kolombiya yolculuğu da dikkat çekiyor. 
777 dünya turu kapsamında; 7 farklı ülkede, 7 günde 7 konser veren ünlü şarkıcı Rihanna’nın hayranlarına ve basın mensuplarına özel jetinde verdiği partiler, tüm hayranlarının hayalini süslemişti. 
En ucuz uçak bileti alternatiflerini karşılaştırmalı olarak sunan Skyscanner, uçakta parti temasından yola çıkarak, seyahatseverlere yeni yıla hangi ünlünün uçağında girmek istediklerini sordu. 
Yeni yıla uçakta Gangnam Style dansı yaparak girmek… 
YouTube’da en çok izlenen video rekorunu kırarak Guinness Rekorlar Kitabı’na giren ve dünya çapında bir fenomene dönüşen Psy, Türkleri de etkisi altına aldı. Skyscanner’ın anket sonuçlarına göre katılımcıların %69’unun tercihi, yılbaşına 35,000 metre yükseklikte Psy ile Gangnam Style girmek! 
Tarkan’la New York, Shakira’yla Kolombiya! 
Psy’nin yanı sıra katılımcıların hayallerindeki yılbaşı uçuşlarında Tarkan’la New York ve Shakira ile Kolombiya da var. Seyahatseverlerin %12’si yılbaşında Tarkan şarkıları eşliğinde New York’a uçmak isterken, %7’si Shakira’nın danslarıyla Kolombiya’ya uçmak istiyor. 
Yeni yılı yurtdışında kutlamak alışılmış olsa da, karşılaştırılmalı uçak arama motoru Skyscanner’ın diğer bir anketine göre, seyahatseverlerin %57’si en azından hayatlarında bir kere yeni yıla uçakta girmeyi düşlediklerini ifade ederken, %6’sı da bu deneyimi daha önce yaşadığını belirtti.