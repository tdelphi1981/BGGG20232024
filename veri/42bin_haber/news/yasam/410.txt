Kara gömüldüler
HAKKARİ'nin Yüksekova İlçesi Karlı Köyü'nün Karabağ Mezrasında, okulun üzerine çığ düştü.
 Yoğun kar yağışı nedeniyle eğitime ara verildiği için okulun boş olması, olası bir faciayı önledi.
 Yüksekova'da 4 gündür aralıksız devam kar yağışı hayatı olumsuz etkilerken, ilçe merkezi ve köyler de adeta kara gömüldü. Yüksekova'ya bağlı Karlı Köyü'nün Karabağ mezrasındaki ilkokulun üzerine çığ düştü. Çığın düşmesiyle birlikte 2 derslikli okul kara gömüldü. Pencerelerden sınıflara kar doldu.
 Ağır kış şartları yüzünden eğitime ara verilmesi nedeniyle okulun boş olması, muhtemel bir faciayı önledi. Köylüler okulun içine pencereden açtıkları tünelden girdi. Okulun sıra ve masalarının kar içinde kaldığını gören vatandaşlar, bu durumu fotoğrafladı. Köylüler, okulda maddi hasar meydana geldiğini ve yollarınında henüz açılmadığını söyledi.