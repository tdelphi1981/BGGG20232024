Yasemin, hemşire kılığına giriyor!
Kanal D’nin büyük bir ilgiyle takip edilen, sevilen dizisi “Umutsuz Ev Kadınları”nda bu hafta, Yasemin (Songül Öden) hemşire kılığına girip, Sinan’ın (Serhat Tutumluer) karşısına çıkıyor. 
Dizinin bu bölümünde; Yasemin, Emel (Özge Özder) ve Sinan’ı hastanede öpüşürlerken yakalıyor ve bunun üzerine hastanede olay çıkarıyor. Emel de, güvenliği çağırarak Yasemin’i hastaneden kovduruyor. Üstüne üstelik Yasemin’in hastaneye girişi de yasaklanıyor. 
Sinan’la yüzleşmek isteyen Yasemin de, arka kapıdan hastaneye sızıyor ve hemşire kılığına girerek Sinan’ın karşısına çıkıyor. 
Başrollerini; Bennu Yıldırımlar, Ceyda Düvenci, Evrim Solmaz, Özge Özder ve Songul Öden’in paylaştıkları “Umutsuz Ev Kadınları”nın, sürprizlerle örülü yeni bölümü bu akşam (22 Kasım Perşembe) saat 20.00’de ekrana gelecek.