Konya'da trafik kazası: 3 ölü, 2 yaralı
Konya'da otomobilin ciple çarpışması sonucu 3 kişi öldü, 2 kişi yaralandı.
          İbrahim Gül idaresindeki 42 FG 531 plakalı otomobil, Konya-Seydişehir 
  karayolu İnlice beldesi yakınlarında, karşı yönden gelen Veysel Yiğit 
  yönetimindeki 07 COP 47 plakalı ciple çarpıştı.
          Kazada, otomobil sürücüsü İbrahim Gül ile aynı araçta bulunan Fatma ve 
  Ahmet Gül olay yerinde hayatını kaybetti.
          Yaralı olarak kurtarılan Veranur Gül, kaldırıldığı Necmettin Erbakan 
  Üniversitesi Meram Tıp Fakültesi Hastanesi'nde, cip sürücüsü Yiğit ise Meram 
  Eğitim ve Araştırma Hastanesi'nde tedavi altına alındı.
          Doktor olduğu öğrenilen İbrahim Gül ile Fatma ve Ahmet Gül'ün cesetleri, 
  olay yerindeki incelemelerin ardından otopsi için Seydişehir Devlet Hastanesi 
  morguna kaldırıldı.
          Kazaya karışan cipin gün içinde jandarma ekiplerinin ''dur'' ihtarına 
  uymayarak kaçtığı, bu nedenle arandığı öğrenildi.
          Kazayla ilgili başlatılan soruşturma sürüyor.
 AA