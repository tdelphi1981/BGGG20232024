20 Aralık'ta ne yapsak?
Maya takvimine dayanan "kıyamet" inanışının yarattığı ilgiyle herkes 21 Aralık'ı beklemeye başladı. Peki kıyamet kopacak mı? Uzmanlara göre kopmayacak... Ya koparsa diye hayatınızın son gününde neler yapabileceğinizi sizler için derledik. Bu arada şunu da unutmayın: Kıyamet kopmazsa ertesi gün başınıza gelecekleri düşünerek bunları yapın. Ya da en iyisi yapmayın. Sevgilinize en azından bir günlüğüne kapris yapmayın.

Ateistseniz inanmaya başlamanın belki de tam zamanı.  

Kilo almamak için her gün saydığınız kalorileri saymayın ve canınız ne çekiyorsa yiyin. 

Kefen paranızı harcayın.

Son saatlerde en lüks restorana gidip menüdeki her şeyi isteyin. Hesaptan yırtma ihtimaliniz var. Ama aksini de unutmayın.

Özür dilemekten kaçtığınız herkesten özür dileyin. Kimseye kırgın, kimse de size kırgın gitmesin.

Cama çıkın ve ortalama her Türk filminde olan "Seni yeneceğim İstanbul... İzmir...  Barcelona... Messi vb." şekilde bağırın.

Kıyamet saatinde uçağa binip havada kalmaya çalışın, belki kurtulursunuz! 

Size nasılsın diye soranlara bir kez olsun gerçekten nasıl olduğunuzu söyleyin. 
 
Bugüne kadar sizi arayıp sinirinizi bozan çağrı merkezlerini arayıp onları sinirlendirecek bütün soruları sorun. 

Kıyamet kopacak diye işinizden istifa etmeyin, ya kopmazsa!

Hergün nefret ettiğinizi söylemekten çekindiğiniz arkadaşınıza bunu açık açık söyleyin. 

Sürekli karşılaştığınız ama bir türlü tanışmaya cesaret edemediğiniz kıza-erkeğe içinizden geçenleri söylemeyin. Artık çok geç.

Kalbinizde bitirdiğiniz ama aklınızda bitiremeyip acaba ne yapıyordur diye merak ettiğiniz eski sevgilinizi arayın ve sorun.

"Kıyametten sonra gorüşürüz" esprisi yapmaktan vazgeçin. Lütfen.