16 sağlık çalışanı gözaltına alındı
Malatya merkezli 5 ilde eşzamanlı düzenlenen operasyonda, aralarında doktorların da bulunduğu 16 kişi, 'nitelikli dolandırıcılık ve resmi belgede sahtecilik' iddiasıyla gözaltına alındı.
 Malatya Emniyet Müdürlüğü'nden yapılan açıklamaya göre, Malatya Cumhuriyet Savcılığı tarafından yürütülen sahtecilik soruşturması kapsamında, Kaçakçılık ve Organize Suçlarla Mücadele Şube Müdürlüğü ekipleri tarafından Malatya, Diyarbakır, Amasya, Ankara ve Van'da belirlenen adreslere eşzamanlı operasyon düzenlendi. Operasyonda; Malatya'da 12, Ankara, Amasya, Diyarbakır ve Van'da 1'er kişi gözaltına alındı. 
 Aralarında doktorların da bulunduğu şüphelilerin, sahte reçete ve rapor düzenleyerek haksız menfaat sağlayıp kamuyu zarara uğrattıkları iddia edildi. Şüpheliler, emniyetteki sorgularının ardından Malatya Adliyesi'ne sevk edildi. 
  