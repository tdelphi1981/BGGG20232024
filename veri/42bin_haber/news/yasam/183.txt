Gaziantep’te kaçak oyuncak operasyonu
Gaziantep Gümrük Muhafaza Kaçakçılık ve İstihbarat Müdürlüğü tarafından 6 ayrı adreste eş zamanlı olarak yapılan operasyonlarda yasa dışı yollardan ülkeye sokulan oyuncak silah ele geçirildi.
  İthalatı yasak olan ve ülkeye gerçeğe uymayan belgelerle getirilen oyuncakların 89 bin 300 adet, gümrüklenmiş değerinin de 670 bin lirayı bulduğu belirlendi.
 İşyeri ve depolara yönelik operasyonlara dair Gümrük ve Ticaret Bakanlığı'ndan yapılan alçıklamada şunlar kaydedildi:
 "Türkiye Halk Sağlığı Kurumu Tüketici Güvenliği Laboratuarı'nda yaptırılan tahlillerde standart ve yönetmeliğe uygun olmadıkları saptanan oyuncak silahların orijinal ambalajlarında daha büyük yaş grupları için uygun olduğu uyarısı olmasına rağmen sonradan yapıştırılan etiketlerde daha küçük yaşta çocuklar için uygun olduğunun gösterildiği, böylece çocukların sağlığı ve güvenliğinin de tehlikeye atıldığı anlaşılmıştır.
  
 Şanlıurfa ilinde yerleşik Toru Toys ve Efsane Elektronik isimli firmalara ait ilgili şahıslar hakkında 22 Kasım 2012 tarihli fezlekeyle 5607, 4703 ve 5237 Sayılı Yasalara Muhalefet suçundan Şanlıurfa Cumhuriyet Başsavcılığına suç duyurusunda bulunulmuştur."
 CİHAN
  