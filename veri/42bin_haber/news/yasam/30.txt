Göçmenler kanlı bıçaklı kavga etti
Ayvacık Kaçak Göçmenler Geri Gönderme Merkezi'nde çıkan kavgada, bir göçmen, göğsünden bıçakla yaralandı.
 Alınan bilgiye göre, Türkiye'ye yasa dışı yollarla giren göçmenlerin geçici olarak barındırıldığı merkezde, henüz belirlenemeyen nedenle tartışma çıktı. Tartışmanın kavgaya dönüşmesi üzerine Afganistan uyruklu Omeyd Mencırı (22), kimliği henüz tespit edilemeyen bir kişi tarafından bıçakla göğsünden yaralandı.
          
 Ezine Devlet Hastanesi'ne kaldırılan ve burada açık kalp ameliyatı yapılan Mencırı, müdahalenin ardından Çanakkale'ye sevk edildi.
         
  Başlatılan soruşturma sürdürülüyor.
      