35 ton kaçak akaryakıt ele geçirildi
Tosya ilçesinde 35 ton kaçak akaryakıt ele geçirildi.
 Tosya Jandarma Komutanlığı ekipleri, ihbar üzerine D-100 kara yolundaki  bir akaryakıt istasyonuna operasyon düzenledi.  İstasyonda yapılan aramada, 35 ton kaçak akaryakıt ile gizli tanklar ve  kaçak akaryakıtı istenildiğinde pompalara sevk eden düzenek bulundu. Olayla ilgili olarak, iş yeri sahibi E.K gözaltına alındı.        
 Soruşturma devam ediyor.        