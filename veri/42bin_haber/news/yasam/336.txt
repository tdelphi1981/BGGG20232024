Kate Winslet evlendi ve uzaya gidiyor!
Titanik'in yıldızı Kate Winslet uzaya gidiyor. 
Titanic filminin yıldızı Kate Winslet, ABD’nin New York kentinde, yakın arkadaşları ve akrabalarının katıldığı bir törenle gizlice evlendi.  
Ünlü yıldızın evlendiği kişi ise Ned RocknRoll. Ned, Virgin Galactic'in sahibi Richard Branson'un yeğeni. 
The Sun gazetesinin haberine göre Richard Branson, geçen yıl 90 yaşındaki annesini Necker Island'daki evinde çıkan yangından kurtaran Kate Winslet'a minnettarlığını bir hediyeyle göstermek istedi. 
Branson, Winslet'a 200 bin dolar değerinde bir Virgin Galactic uzay seyahati bileti hediye etti. 
Virgin Galactic uzay uçuşlarına önümüzdeki yıl başlamayı hedefliyor. Firmanın ilk müşterileri arasında Ashton Kutcher, Russell Brand ve Stephen Hawking gibi isimler bulunuyor. Firma şu ana kadar toplam 530 bilet sattı. 
Uzay uçuşları 2 saat sürecek. Yolcular yeryüzünün 60 mil üstüne kadar götürülecek.