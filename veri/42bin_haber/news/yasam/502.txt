Sıkışan yaralıları itfaiye kurtardı
Sakarya'nın Akyazı ilçesinde kamyonun çarptığı otomobilde sıkışan 2 kişi, itfaiye ekibinin çalışması sonucu bulundukları yerden çıkarılarak hastaneye kaldırıldı.
 Kaza, D–140 karayolunun Küçücek Kavşağı'nda meydana geldi. Beypazarı’ndan İstanbul’a giden Mustafa Omay yönetimindeki 06 BDV 69 plakalı kamyon, Küçücek'ten Akyazı yönüne giden Hakan Artuğ idaresindeki 54 HT 582 plakalı otomobile çarptı. Kazada otomobil sürücüsü Artuğ ile yanında bulunan Süleyman Aydın araçta sıkışarak yaralandı. Yaralılar, çağrılan itfaiye ekibinin çalışması sonucu sıkıştıkları yerden kurtarıldı. Sağlık ekiplerince olay yerinde ilk müdahaleleri yapılan yaralılar, Akyazı Devlet Hastanesi'ne kaldırıldı.
  
  
  