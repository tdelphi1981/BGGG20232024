Gösteriye katılan çocuğu tokatladı
HAKKARİ'DE önceki gün meydana gelen olaylara karışan göstericilerden rahatsız olan mahalle sakinlerinden biri, göstericilerin arasına girerek tanıdığı bir çocuğu tokatladı.
 Birkaç gün önce bir terör örgütü üyesi olduğu iddia edilen kişinin cenazesi defnedildikten sonra Hakkari Dağ Gölü Mahallesi'nde olaylar çıktı. Yolu kapatan göstericiler, polisin tüm uyarılarına rağmen dağılmadı. Bunun üzerine polis, grubun dağılması için gaz bombası attı. Göstericiler de gaz bombalarını yerden alarak fırlattı. Mahalle sakinlerini çileden çıkaran bu davranış sonrası bir vatandaş, göstericilerin arasına girdi. Tanıdığı bir çocuğa tokat atan vatandaş, bu genci olayların içersinden alıp çıkarttı.
 CİHAN