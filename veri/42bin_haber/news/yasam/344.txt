Kimliğini kaybetti, başına gelmeyen kalmadı!
Kaybetitği kimliğin kurbanı oldu, 13 gün sonra hapisten çıkabildi
 İZMİR’de 6.5 yıl önce kimliğini kaybeden ve işlemediği suç yüzünden cezaevine giren fırıncı Enver Karaca, 13 gün sonra avukatlarının başvurusu üzeine yeiden yargılandı ve tahliye edildi.
 Kentte fırıncılık yaparak geçimini sağlayan 35 yaşındaki Enver Karaca’nın evine giden polisler, Nazilli 3’üncü Asliye Ceza Mahkemesi’nce hakkında 'hırsızlık' suçundan verilen 2 yıl 5 ay 5 günlük hapis cezasının kesinleştiğini tebliğ ederek gözaltına aldı. Adliyeye sevkedilen Karaca, tutuklanıp Buca Cezaevi’ne konuldu. Karaca, avukatları Can Burak Saltabaş ile Göktuğ Tosun’a ulaşıp bu suçu işlemediğini, 2006 yılı Ağustos’ta kaybettiği, ancak 6 ay sonra resmi kurumlara müracaatta bulunduğu kimliği nedeniyle bu olayın başına gelmiş olabileceğini belirtti.
 HAKKINDA 3 DAVA DAHA ÇIKTI
 Harekete geçen avukatlar, araştırmalarında, Enver Karaca’nın hakkında üç ayrı daha dava olduğunu saptadı. Bunlardan Nazilli Birinci Asliye Ceza Mahkemesi’nde görülen ve şu an Yargıtay’da bulunan dava dosyasında, Enver Karaca’nın yargılanmasına neden olan 2007 yılındaki hırsızlık olayının ardından kaçarken polise yakalandığı ve Nazilli Cezaevi’nde 6 ay tutuklu kaldıktan sonra tahliye edildiği ortaya çıktı. Cezaevine giden avukatlar, tutuklu olarak kalan Karaca’nın kimliğini kullanan kişinin bilgilerinin müvekkilleriyle aynı olduğunu, ancak fotoğrafının farklı olduğunu saptadı. Müvekkilleri Karaca’nın kimliğinin kullanıldığını belirleyen avukatlar, hemen mahkemeye başvurup yeniden yargılama yapılmasını ve tahliyesini talep etti, parmak izleri de delil olarak sunuldu. İtirazı değerlendiren mahkeme, 13 gün tutuklu kalan Karaca’nın tahliyesine karar verdi.
 Cezaevinden salıverilen Karaca'nın, tutuklu kaldığı süre için tazminat davası açacağı kaydedildi.
  