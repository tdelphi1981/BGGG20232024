Palandöken'in yüksek kesimlerine kar düştü
Erzurum Palandöken Dağı'nın yüksek kesimlerine mevsimin üçüncü karı düştü. Şehir merkezinde ise sağnak yağış etkili oluyor.
 Doğu Anadolu Bölgesi ve Erzurum'da yağmur etkili olmaya başladı. Erzurum'da gece en düşük hava sıcaklığı 5 derece olarak ölçüldü. Bölgedeki bütün illerde çarşamba gününe kadar sağnak yağışın etkili olması bekleniyor. Erzurum Palandöken Dağı ve bölgedeki diğer yüksek tepelere kar düştü.
 Erzurum Meteoroloji Bölge Müdürlüğü yetkilileri, yağışların, önümüzdeki çarşamba güne kadar devam edeceğini, perşembe gününden itibaren bölgede güneşli havanın etkili olmaya başlayacağını ifade etti. Erzurum'da yaygın olarak '7 dağa bir bağa' inanışı gereği, şehir merkezine karın yağması için dört kez daha Palandöken'e kar yağması bekleniyor.
 CİHAN