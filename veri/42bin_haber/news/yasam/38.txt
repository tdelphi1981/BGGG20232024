Yağmur geliyor!
İstanbul, Kırklareli ve Çanakkale'de kuvvetli, Antalya il genelinde şiddetli ve yer yer aşırı yağış bekleniyor.
 Meteoroloji yetkililerinden alınan bilgiye göre, bugün ülkenin kuzeybatı kesimleri; İstanbul, Kocaeli ve Kırklareli çevrelerinin Karadeniz üzerinden gelen, Doğu Karadeniz'in iç kesimiyle Kahramanmaraş, Osmaniye, Sivas ve Kayseri çevrelerinin ise güneyden gelen yağışlı hava kütlelesinin etkisine girmesi bekleniyor.
 Tahminlere göre, yarın yurdun güney ve batı bölgelerinin parçalı ve çok bulutlu, Marmara, Güney ve İç Ege, Batı Akdeniz İç Anadolu'nun batısı, Güneydoğu Anadolu'nun doğusuyla Doğu Anadolu'nun güneydoğusu sağanak ve yer yer gök gürültülü yağışlı geçecek. İstanbul, Kırklareli ve Çanakkale'de kuvvetli, metrekareye 20 ile 50 kilogram, Antalya'da ise il genelinde şiddetli, metrekareye 75 ile 100 kilogram arası yağış bekleniyor.