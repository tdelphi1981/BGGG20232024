41 Suriyeli, Türkiye'ye sığındı
Ülkelerindeki olaylardan kaçan aralarında yaralıların da bulunduğu 41 Suriyeli, Türkiye'ye sığındı.
 Suriye'nin Lazkiye kentindeki çatışmalardan kaçan 30 kişi, Hatay'ın Yayladağı ilçesine bağlı Topraktutan köyü sınırına geldi.
          
 Sınırda yapılan işlemlerin ardından minibüslerle alınan sığınmacıların Adıyaman'a gönderildiği öğrenildi.
          
 Suriye'nin İdlip kentine bağlı köy ve kasabalarda yaşanan çatışmalarda yaralanan 11 Suriyeli de, Reyhanlı ilçesindeki Cilvegözü Sınır Kapısı'ndan Türkiye'ye getirildi.
          
 Burada hazır bekletilen ambulanslara alınan yaralılar, Hatay'daki çeşitli hastanelere kaldırıldı.
          
 AA