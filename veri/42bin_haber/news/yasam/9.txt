Yaşlı çift yangından kurtulamadı
Ordu'dan acı haber...
 Yaraşlı Köyü'nde, Safet (68) ve Nuri (75) Koçak çiftinin yaşadığı 2 katlı evde yangın çıktı. Kısa sürede büyüyen yangın sırasında Koçak çifti evden çıkmayı başaramayarak olay yerinde yanarak öldü. Evin araç yolu olmadığı için itfaiye ekipleri yangına müdahale edemedi. Yangını söndürmeye çalışan köylüler, evin ahırındaki hayvanları kurtardılar. Evde bulunan 1,5 ton fındığın da yandığı öğrenildi. Yaşlı çiftin cesetleri, yangının sönmesinin ardından olay yerinden alınarak Ordu Devlet Hastanesi morguna kaldırıldı. İtfaiye ekipleri ile güvenlik güçleri, yangınla ilgili inceleme ve soruşturma başlattı. AA