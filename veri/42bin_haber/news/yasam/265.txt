21 Aralık: Dünyanın sonu
Maya takvimine göre kıyamete sadece üç gün kaldı. Dünyanın sonunun geleceğine inanan hazırlıklarını sürdürürken Meksika'da yeni açılan bir müzede bu kehaneti gösterdiği inanılan bir taş yazıtın kopyası sergilenmeye başlandı. Müze ziyaretçi akınına uğruyor.(CNN TÜRK) -- 21 Aralık 2012. Maya takvimine göre, kıyametin yaşanacağı tarih... Sadece üç gün var.

Bu inanışın en büyük kaynakları o dönemden kalan tabletler... Mayalılara ait bu yazıtlardan biri Meksika'nın Tabasco kentinde sergileniyor.

Yazıtlara ilgi o kadar yoğun ki şimdi de bir kopyası Cancun'da yeni açılan bir müzede sergileniyor. 

Müze ziyaretçilerle dolup taşıyor.

Cancun'daki yazıtın orijinali, 7. yüzyılda Maya hükümdarı Bahlam Ajaw dönemine ait.

Maya takvimi, 394 yıllık periyotlardan oluşuyor. Bu periyotların her birinin adı Baktun. 13. Baktun, 21 Aralık 2012'de bitiyor. 13 rakamı, Maya kültüründe kutsal bir rakam. Bu nedenle, birçok kişi bunu kıyametin kopacağı tarih olarak kabul ediyor.

Uzmanlar 21 Aralık tahmininin yapıldığı altı taşın olduğunu söylüyor. Bunların üçü kayıp. Cancun'da kopyası sergilenen yazıt ise elde bulunan üç taştan biri. 

Tablete ilgi büyük ama müze çalışanları 21 Aralık öngörüsüne inanmıyor :

Taşlarda belirtilen öngörülerin doğruluğu 3 gün sonra belli olacak. Yani 21 Aralık'a kadar yeni müze çekim merkezi olmayı sürdürecek.