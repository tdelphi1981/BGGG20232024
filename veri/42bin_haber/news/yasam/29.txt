Hurda yerine uyuşturucu taşıyormuş!..
Tarsus ilçesinde, hurda yüklü kamyonda uyuşturucu madde taşıdığı belirlenen zanlı tutuklandı.
 Alınan bilgiye göre, bir ihbarı değerlendiren Tarsus Emniyet Müdürlüğü Kaçakçılık ve Organize Suçlarla Mücadele şubesi ekipleri, D-400 Karayolu'nda park halindeki bir kamyonda, köpek ile arama yaptı.Arama sonucunda, kamyonun kasasındaki hurda yığınlarının arasında torbalar içinde 8 kilo 500 gram toz esrar ve 38 kilo 250 gram kubar esrar maddesi ele geçirildi.
          
 Toplam 46 kilo 750 gram uyuşturucu maddenin ele geçirilmesiyle ilgili 
 gözaltına alınan araç sahibi İ.A. (50), yapılan işlemlerin ardından sevk edildiği nöbetçi mahkemece tutuklandı.
         