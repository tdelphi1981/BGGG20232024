Seferihisar'da orman yangını
İzmir'in Seferihisar ilçesinde orman yangını çıktı.
 İzmir Orman Bölge Müdürlüğü yetkililerinden alınan bilgiye göre, Seferihisar Kavacık Madendere mevkisindeki bozuk ormanlık alanda henüz belirlenemeyen bir nedenle yangın çıktı.
          
 Yetkililer, yaklaşık 3 dönümlük alanda etkili olan yangına, 8 arazöz ve 1 yangın söndürme helikopteri ile müdahale edildiğini, söndürme çalışmalarının sürdüğünü belirttiler.
          
 -Kontrol altına alınan yangında 3 dönümlük alan zarar gördü
          
 Seferihisar'da çıkan orman yangınında 3 dönümlük alan zarar gördü.
          
 İzmir Orman Bölge Müdürlüğü yetkilileri, Kavacık Madendere mevkisindeki bozuk ormanlık alanda çıkan yangının, 8 arazöz ve 1 yangın söndürme helikopterinin çalışmasıyla kontrol altına alındığını belirtti.
          
 Yetkililer, çıkış nedeni henüz belirlenemeyen yangında, 3 dönümlük bozuk ormanlık alanın zarar gördüğünü, soğutma çalışmalarının sürdüğünü kaydetti.
         
 AA 