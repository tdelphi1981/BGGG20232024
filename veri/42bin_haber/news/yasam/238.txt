Karşıdan karşıya geçerken dikkat
ABD'de yapılan araştırmaya göre, karşıdan karşıya geçenlerin neredeyse üçte birinin cep telefonlarıyla meşgul olduğu belirlendi. ABD'de yapılan bir araştırma, karşıdan karşıya geçen yayaların neredeyse üçte birinin cep telefonlarıyla meşgul olduklarını gösterdi. BBC'nin haberine göre, Seattle'daki Harborview Hasar Önleme ve Araştırma Merkezi, 20 farklı yolda, karşıdan karşıya geçen binden fazla kişiyi inceledi. 

Injury Prevention'dan alınan haberde, karşıdan karşıya geçenlerin yüzde10'unun cep telefonlarında müzik dinlediği, yüzde 7'sinin mesaj yazdığı ve yüzde 6'sının konuştuğu görüldü. 

Karşıdan karşıya geçmeden önce mesaj yazanların kırmızı ışığı görmeme ve her iki yöne bakmama olasılığının diğerlerinden 4 kat fazla olduğu, bu kişilerin 3-4 şeritli bir kavşaktan karşıya geçmelerinin neredeyse 2 saniye daha uzun sürdüğü belirtildi. Müzik dinlemenin, karşıya geçme süresini hızlandırdığı, ancak müzik dinleyenlerin karşıdan karşıya geçmeden önce her iki yöne bakma ihtimalinin daha az olduğu gözlendi.