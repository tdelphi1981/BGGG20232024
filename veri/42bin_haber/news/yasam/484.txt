Müzelik zihniyet
YALOVA Açık Hava Müzesi'nin içler acısı hali...
 Çeşitli dönemlere ait tarihi eserlerin bir araya getirilmesiyle oluşturulan açık hava müzesi bakımsızlık ve ilgisizlikle baş başa. 
 ROMA döneminden kalan süs havuzları, sütun başları, Osmanlı'dan yadigar mezar taşları üst üste yığılıp kırılmış halde duruyor. Birçok eser uzayan otların arasında gözden kaybolmuş durumda. Birçoğunun kitabesi ya kaybolmuş ya da bakımsızlıktan okunmaz hale gelmiş. Gündüz bir güvenlik görevlisinin bulunduğu akşamları ise Allah'a emanet olan müzenin haliyle ilgili vatandaşlar tepkili. 
 YALOVA Belediyesi Kültür İşlerinden Sorumlu Başkan Yardımcısı Hikmet Yavuz, halk arasında Açık Hava Müzesi olarak bilinen, tarihi eserlerin Yalova Belediyesi tarafından koruma altına alındığı söyledi. Ancak koruma altına alındı denilen müzedeki eserlerin haline vatandaşlar 'bu nasıl koruma' diye isyan etti.
 Osman HÖKEMEN