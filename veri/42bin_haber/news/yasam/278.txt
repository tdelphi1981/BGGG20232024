Şanlıurfa'da feci kaza: 4 ölü, 2 yaralı
Şanlıurfa'nın Siverek ilçesi ile Diyarbakır arasında meydana gelen kazada 4 kişi öldü, bir kişi ise yaralandı. Ölüleri almaya gelen cenaze aracı da kayganlaşan yolda şarampole yuvarlandı bu araçta bulunan bir kişi ise yaralandı.
 Hakan Şimşek yönetimindeki 58 AL 386 plakalı minibüs ile Kenan Çelik Yönetimindeki 21 TF 303 plakalı TIR Siverek-Diyarbakır yolunun 30. kilometresinde çarpıştı. Meydana gelen kazada Ferit Doğru, Abdulhamit Solmaz, Hasan Öner ve Minibüs sürücüsü Hakan Şimşek hayatını kaybetti. TIR sürücüsü Kenan Çelik ise yaralandı.
 Bu arada ölüleri almaya gelen Siverek Belediyesi'ne ait cenaze aracı da kayganlaşan yolda kaza yaptı. Bu kazada ise bir kişi yaralandı. Kazada ölenler Siverek Devlet Hastanesi morguna kaldırılırken TIR sürücüsü Dicle Üniversitesi Tıp fakültesi hastanesinde tedavi altına alındı.
 Kaza nedeni ile kapanan Şanlıurfa-Diyarbakır karayolu ise araç enkazlarının kaldırılmasının ardından trafiğe açıldı.
 CİHAN
  