6 aylık er, intihar etti
İZMİR'de, vatani görevini yaparken bunalıma girdiği ileri sürülen 6 aylık Er Yasin Şimşek, başına dayadığı tüfeği ateşleyerek canına kıydı.
 Yenifoça 7'inci Jandarma Eğitim Alay Komutanlığı'nda vatani görevini yapan 6 aylık Er 21 yaşındaki Yasin Şimşek, dün sabah saatlerinde iddiaya göre, şakağına dayadığı tüfeğin tetiğini çekti. Silah sesi üzerine nöbet yerine koşan komutanları ve arkadaşları yaralı Şimşek'i, Aliağa Devlet Hastanesi'ne kaldırdı. Yapılan müdahalelere rağmen Şimşak, kurtarılamadı. Şimşek'in cenazesinin yapılacak otopsinin ardından memleketi Gümüşhane'ye gönderileceği kaydedildi. Askeri yetkililer olayla ilgili soruşturma başlattı.