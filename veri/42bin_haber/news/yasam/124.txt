7 yaşındaki Oğulcan hayata tutunamadı
Zonguldak'ın Ereğli ilçesinde, otomobilin çarptığı çocuk ağır yaralandı. Ambulansla özel hastaneye kaldırılan 7 yaşında ki Oğulcan Balta, yapılan tüm müdahalelere rağmen kurtarılamadı.
 Ereğli-Zonguldak yolunun Kavaklık Mahallesi mevkisinde, yolun karşısına geçmek isteyen 7 yaşındaki Oğulcan Balta'ya Cabir Kavakçı'nın (31) kullandığı 67 TR 141 plakalı hususi otomobil çarptı. Akrabalarının düğünü için Sevgi Barış Dostluk Düğün Salonu'na ailesi ile birlikte geldiği öğrenilen ve kazada ağır yaralanan çocuk, çevredekilerin haber vermesi üzerine olay yerine gelen ambulansla özel hastaneye kaldırıldı. Vücudunda çok sayıda kırk tespit edilen küçük çocuk, yapılan tüm müdahalelere rağmen kurtarılamadı.
 Sürücü Cabir Kavakçı, ifadesi alınmak üzere Bağlık Polis Karakolu'na götürüldü. Nezahat - Hüseyin Balta çiftinin tek çocuğu olan ve hayatını kaybeden 7 yaşında ki Oğulcan Balta, Alaplı ilçesine Bağlı Gümeli beldesinde gözyaşları arasında toprağa verildi.
 Kaza ile ilgili soruşturma sürüyor.
 CİHAN