Rize'de yangın can aldı
Rize’nin Pazar İlçesi’nde bir evde elektrik sobasının devrilmesi sonucu yangında dumandan zehirlenen 53 yaşındaki Mustafa Parlak, kaldırıldığı hastanede yaşamını yitirdi.
 Zafer Mahallesi’nde bu sabah saatlerinde Mustafa Parlak’a ait evde yangın çıktı.
 Dumanı fark eden komşuların haber vermesi sonrası olay yerine gelen itfaiye ekipleri yangına müdahale etti. Yangının kontrol altına alınmasının ardından eve giren ekipler, yerde kendinden geçmiş halde yatan Mustafa Parlak’ı buldu. Kaçkar Devlet Hastanesi’ne kaldırılan ve dumandan etkilendiği belirlenen Parlak, müdahalerere karşın yaşamını yitirdi. Elektrik sobasının devrilmesi sonucu çıktığı sanılan yangınla ilgili soruşturma sürüyor.
  