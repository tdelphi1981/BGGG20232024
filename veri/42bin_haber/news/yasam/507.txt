Davos'ta Charlize Theron fırtınası: "Bakireyim"
Ünlü oyuncu Charlize Theron, Davos'a damgasını vurdu. 
Güney Afrika doğumlu yıldız ilk kez geldiği Dünya Ekonomik Forumu'nda açıklamalar yaptı. 
Davos'ta yeterince kadın olmadığını söyleyen Theron, oran dahi verdi: "Buradakilerin yüzde 14'ü kadın, yüzde 50 olması gerekiyordu" dedi. 
Ancak Davos'ta Theron'un konuşulmasına neden olan açıklamalar bunlar değildi. 
Güney Afrika'daki AIDS sorunuyla ilgili kurduğu vakıf nedeniyle kendisine ödül verilen Charlize Theron, konuşmasına "Ben bakireyim" diye başladı. 
Herkes şaşkın şaşkın bakarken gülen Charlize Theron, "Bakireyim derken, Davos Bakiresiyim, yani buraya ilk defa geliyorum demek istedim" diyerek izleyicileri kahkahalara boğdu.