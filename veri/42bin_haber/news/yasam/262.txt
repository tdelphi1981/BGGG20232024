Sürmene ve Sümela’da kıyamet kopmayacak
MAYA takvim’ine göre, 21 Aralık’ta kıyamet'in kopacağı ve İzmir’in Şirince Köyü’nün de bundan etkilenmeyeceği yönündeki inanış nedeniyle Şirince'de hareketlilik yaşanırken bir farklı açıklama'da Trabzon'dan geldi. Maya takvimine göre kıyamet 21 Aralık'ta kopacak. 

İzmir'in Şirince Köyü de 21 Aralık'ta kopacak kıyamet sonrası dünyada zarar görmeyecek iki köyden biri olarak kabul edilirken İstanbul merkezli faaliyetlerini Sürdüren Trabzon Medya Platformu başkanı Resul Hamza Emin konuya farklı bir yaklaşım getirerek kıyamet'ten etkilenmeyecek iki ilçeyi daha söyledi.
 
Sürmene'de asla kıyamet kopmayacak

Medya Platformu Başkanı Emin yaptığı açıklama'da "Maya takvimine göre 21 Aralıkta Kıyamet’in kopacağına inanan yabancı yeryüzünde sadece İzmir’in Selçuk ilçesine bağlı Şirince köyü ve Fransa’nın güneyindeki Bugarack köyünün etkilenmeyeceğine inanarak buraya akın etmişlerdir. Oysa bu inanış tamamen eksik ve hatalıdır, 21 Aralıkta Maya takvimine göre Trabzon’un Sürmene ve Maçka ilçelerinde ve çevre köylerde de 21 Aralık’ta Kıyamet asla kopmayacaktır.” dedi.

Şirince'de bir, Sürmene'de üç kilise var

Şirince’nin yüz ölçümü ve sosyal imkanlar bakımından 21 Aralık için yetersiz kaldığını belirten Emin; “Şirince köyünde bir tane kilise varken Maçka’da Sümela Manastırı, Sürmene ilçesinde ise üç tane kilise var. Ayrıca Sürmene ve Maçka  ilçesinin bütün köyleri 21 Aralık'ta etkilenmeyecektir, dolayısıyla Sürmene ve Maçka yüz ölçümü ve sosyal imkanlar bakımından da Maya takvimine inananlar için bir fırsattır. Bütün Hristiyan dünyasını Trabzon’a bekliyoruz” dedi.