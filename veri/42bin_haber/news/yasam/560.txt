Ünlü isimler "Kalbim Seninle" dediler
37 ünlü isim, "bebek ve çocuklarda kalp sağlığına dikkat çekmek" için "Kalbim Seninle" projesi kapsamında objektif karşısına geçti. 10 çocuğa ücretsiz tedavi imkanı sağlayacak projenin fotoğrafları ilk kez 12-24 Şubat tarihleri arasında Forum İstanbul Alışveriş Merkezi'nde sergilenecek. Yapımcılığı ve sanat yönetmenliğini Selçuk Kaya'nın üstlendiği, bu yıl ikincisi düzenlenen, sosyal sorumluluk projesine ait fotoğraflar, fotoğraf sanatçısı Merve Hasman tarafından çekildi.

10 çocuk ameliyat ettirilecek

Proje kapsamında, Türkiye'nin çeşitli şehirlerinden 10 çocuk Bölge Hastanesi'nin katkılarıyla ameliyat edilip, sağlığına kavuşturulacak.

İlk kez Forum İstanbul'da

Sanat, spor, cemiyet, sinema ve basın dünyasından özel isimlerin bebekler ve çocuklarla bir araya gelerek verdikleri pozlardan oluşan "Kalbim Seninle" Fotoğraf Sergisi ilk kez 12-24 Şubat tarihleri arasında Forum İstanbul'da sergilenecek.

Nevşehir, Mersin ve Trabzon'da da sergilenecek

Proje ayrıca, 1-10 Mart tarihleri arasında Forum Kapadokya (Nevşehir), 18-31 Mart'ta Forum Mersin ve 5-19 Nisan tarihleri arasında da Forum Trabzon'da sergilenecek.

İşte projeye destek veren ünlü isimler...

"Kalbim Seninle" projesini "tüm kalbiyle destekleyen" ünlü isimler ise şöyle:

"Ali Kırca, Aşkın Nur Yengi, Ayça İnci, Ayşe Kucuroğlu, Bengü, Bennu Gerede, Bennu Yıldırımlar, Berkay, Ceylan Çapa, Çağla Şikel, Çağrı Atiksoy, Defne Samyeli, Deniz Seki, Esra Erol, Feryal Gülman, Gülşen, Hamdi Alkan, Helin Avşar, Hidayet Türkoğlu, Irmak Ünal, İpek Tuzcuoğlu, İnci Türkay, İrfan Değirmenci, İsmail Özkan, Mehmet Coşkundeniz, Merve Boluğur, Nil Karaibrahimgil, Nilüfer Açıkalın, Özge Uzun Üst, Özlem Yıldız, Pınar Esen, Polat Yağcı, Saba Tümer, Sinem Öztürk, Şenay Düdek, Tolgahan Sayışman, Tümer Metin."