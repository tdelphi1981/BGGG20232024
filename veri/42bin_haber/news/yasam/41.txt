Cinayet zanlıları Hatay'da yakalandı
Diyarbakır'da kız alıp verme nedeniyle çıkan kavgada bir kişiyi bıçakla öldürdükleri gerekçesiyle aranan 2 kişi Hatay'da yakalandı.
 Edinilen bilgilere göre, Yenişehir ilçesi 838. sokakta 19 Eylül tarihinde akrabaları olduğu belirtilen İbrahim Kurt'u, çıkan kavgada bıçakla öldürdükleri tespit edilen 2 kişi Hatay'ın Erzin ilçesinde yakalandı.
 Diyarbakır'a getirilen zanlılar, Emniyet Müdürlüğü'ndeki sorgulamalarının ardından çıkarıldıkları nöbetçi mahkemece tutuklanarak cezaevine gönderildi. AA