Okul önünde bekleyene 182 TL ceza
ZONGULDAK Valiliği'nin kararına rağmen okul ile ilgileri olmadığı halde okulların önünde bekleyen 4 kişiye, 'Kabahatler Kanunu' uyarınca 182'şer TL ceza kesildi.
 Polis ekipleri, Vali Erol Ayyıldız imzasını taşıyan 18 Ekim 2012 tarihli, 'Eğitim Öğretim Kurumları Çevresinde Bulunan ve Rahatsızlık Veren Satıcıların, Kişi ya da Toplulukların Men Edilmesine İlişkin Emir' uyarınca okul önlerinde denetimlerini sürdürüyor. İl Emniyet Müdürlüğü Asayiş Şubesi Ahlak Büro Amirliği ve Çocuk Şubesi ekipleri, Yayla Mahallesi'ndeki okulların önünde denetim yaptı.
 Okulla ilgisi olmadığı halde okulların önünde bekleyen 22 yaşındaki Serkan K., 21 yaşındaki Selçuk G., 18 yaşındaki Sercan K. ve 23 yaşındaki Serdar K.'ya, çevreye rahatsızlık verdikleri gerekçesiyle Kabahatler Kanunu uyarınca 182'şer TL ceza uygulandı. Okul çevrelerindeki kontrollerin devam edeceği açıklandı.