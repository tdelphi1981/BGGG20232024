ABD'de "Kara Cuma"
ABD'de her yıl "Kara Cuma" (Black Friday) denen bir alışveriş çılgınlığı yaşanıyor. Her şükran günü gecesi hem internet siteleri hem de mağazalar özel indirimler uyguluyor. Bu yıl mağazalar açılışlarını 2 saat erkene alınca çılgınlık biraz daha sakin yaşandı. 

Mağaza çalışanları açılışın erkene alınmasından şikayetçi çünkü şükran gecesini aileleriyle geçirmek istiyorlar. 

Tüketiciler ise geceyarısından önce de alışveriş yapabilmekten memnun. Zira kara cumalarda sabaha karşı mağazalarda oluşan izdiham ürkütücü olabiliyor. 

Bu gelenekselleşen alışveriş çılgınlığında Apple gibi elektronik şirketleri en çok rağbet görenler oluyor. 

Ancak Sandy Kasırgası'nın hala süren etkilerinin tüketimi azaltabileceği düşünülüyor.