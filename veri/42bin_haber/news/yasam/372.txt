Gerard Depardieu Rusya vatandaşı oldu!
Fransa'daki yüksek vergi oranları ve “servet vergisi"yüzünden Belçika'ya yerleşen ve Fransa Başbakanı'na Fransız pasaportu ile sosyal sigorta kartını gönderen ünlü Fransız aktör Gerard Depardieu Rus vatandaşlığına geçti. 
Le Figaro gazetesinde yer alan habere göre, Rusya Devlet Başkanı Vladimir Putin'in imzaladığı bir karar ile Gerard Depardieu'ye Rusya Federasyonu vatandaşlığı verildiği duyuruldu. 
PUTİN, DEPARDİEU’YE RUSYA VATANDAŞLIĞI İÇİN KARARNAMEYİ İMZALADI 

Kremlin’in resmi internet sitesinde de Rusya Devlet Başkanı Vladimir Putin’in, ünlü Fransız aktör Gerard Depardieu’ye vatandaşlık verilmesi ile ilgili kararnameyi imzaladığı belirtildi.

Hatırlanacağı üzere ünlü Fransız aktör Gerard Depardieu, Fransa’da getirilmesi düşünülen Zenginlere yönelik %75 vergi tartışmaları sırasında Başbakan Jean Marc Ayrault’ya kızarak, “Pasaportunuz sizin olsun" diyerek, Fransız vatandaşlığını terk edeceğini açıklamış ve basında aktörün Rus vatandaşlığına başvurabileceği geniş yer almıştı. 

Bu tartışmalar üzerine Putin’de Fransız aktörün Rus vatandaşlığı istemesi durumunda alabileceğini söylemişti. Ancak Rusya Federal Göç Servisi (FMS) Deardieu tarafından henüz bir başvuru yapılmadığını açıklamıştı.