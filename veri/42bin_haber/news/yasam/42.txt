Sakarya'da yangın
Adapazarı ilçesindeki Sakarya Kadın Doğum ve Çocuk Hastanesi'nin kantininde çıkan yangın, maddi hasara yol açtı.
 Pabuçcular Mahallesi'ndeki hastanenin kantinin çatısında bulunan izolasyon malzemeleri kabloların kısa devre yapması nedeniyle tutuştu. Yoğun dumanı fark eden çevredekiler, durumu itfaiye ekiplerine bildirdi.
          
 Kısa sürede olay yerine gelen Sakarya Büyükşehir Belediyesi itfaiye ekipleri, Sakarya Elektrik Dağıtım AŞ (SEDAŞ) ekiplerinin akımı kesmesinin  ardından yangını büyümeden söndürdü.
          
 Kantinde maddi hasara yol açan yangın, kısa süreli paniğe neden oldu.
          
 AA