Denizli merkezli 4 ilde uyuşturucu operasyonu
Denizli merkezli 4 ilde sokak satıcılarına yönelik gerçekleştirilen uyuşturucu operasyonunda 74 kişi gözaltına alındı.
 Denizli Emniyet Müdürlüğü Kaçakçılık ve Organize Suçlarla Mücadele Şubesi  ekipleri, sokak satıcılarına yönelik olarak İzmir, Manisa, Aydın ve Denizli'de eş  zamanlı operasyon düzenledi.Denizli Karşıyaka Mahallesi'ndeki operasyona, aralarında özel harekat  timlerinin de bulunduğu 300 polis ile polis helikopteri katıldı.Daha önceden belirlenen 50 evde yapılan aramada, 1 kilo esrar, 250 adet  extacy hap, 4 adet ruhsatsız av tüfeği ele geçirildi. Olaylarla ilgili 65 kişi  gözaltına alındı.        
 Denizli Emniyet Müdürü Zeki Bulut, gazetecilere yaptığı açıklamada,  Emniyet Genel Müdürlüğü Kaçakçılık ve Organize Suçlarla Mücadele Daire  Başkanlığı'nın desteğiyle İzmir, Manisa, Aydın ve Denizli'de eş zamanlı operasyon  düzenlediklerini belirtti. Toplumun huzuru ve güvenini sağlamak için çalıştıklarını, gençleri  uyuşturucudan uzaklaştırabilmek için çaba gösterdiklerini ifade eden Bulut,  operasyon kapsamında Denizli'de 65, diğer illerde ise 9 olmak üzere toplam 74  kişinin gözaltına alındığını kaydetti. 