Zeytinburnu'nda uyuşturucu operasyonu
Zeytinburnu'nda kamyon kasasına yüklenmiş hasarlı aracın koltuklarının altına yerleştirilen 39 kilo 700 gram eroin ele geçirildi.
 İstanbul Narkotik Suçlarla Mücadele Şube Müdürlüğü ekipleri, uyuşturucu  sevkiyatı yaptığı öğrenilen bir kamyonu Zeytinburnu'nda durdurdu.Kamyon kasasında taşınan kaza yapmış bir araçta yapılan aramada,  koltukların altına yerleştirilen 39 kilo 700 gram eroin bulundu. Kamyon şoförü  Cüneyt Ö. ile yanında bulunan Yavuz E. gözaltına alındı.        
 İran'dan getirilen eroinin Slovenya'ya götürüleceğini tespit eden  narkotik ekipleri, uyuşturucu sevkiyatının organizasyonunu yaptıkları ileri  sürülen Nadir D, Aydın D, Fevzi D, Orhan D. ile Doğan C'yi de Bağcılar'da bazı  adreslere düzenlediği operasyonlarda yakaladı. Operasyonda, uyuşturucu  ticaretinden elde edildiği iddia edilen 2 bin 700 avro ve 1400 lira ele  geçirildi.Emniyet Müdürlüğü'nde işlemleri tamamlandıktan sonra Çağlayan'daki  İstanbul Adliyesi'ne sevk edilen 7 kişiden 6'sı çıkarıldıkları mahkemece  tutuklandı. Cüneyt Ö. ise tutuksuz yargılanmak üzere serbest bırakıldı.            
  