Van'da trafik kazası: 1 ölü
Van'da meydana gelen trafik kazasında bir kişi yaşamını yitirdi.
 Alınan bilgiye göre, özel bir inşaat şirketine ait sürücüsünün kimliği belirlenemeyen 65 NY 564 plakalı kamyon, tali yoldan ana caddeye çıkış yaptığı esnada yolun karşısına geçmeye çalışan İhsan Güner'e (58) çarptı.Sürücünün aracı olay yerinde bırakarak kaçtığı kazanın ardından çevredekiler durumu polise ve sağlık ekiplerine bildirdi.Olay yerine giden sağlık ekipleri tarafından aracın altından çıkarılan Güner, yapılan tüm müdahaleye rağmen kurtarılamadı.
          
 Güner'in cenazesi, YYÜ Prof. Dr. Dursun Odabaş Eğitim ve Araştırma Hastanesi morguna kaldırıldı.Bir süre ulaşıma kapanan karayolu, polisin olay yerinde yaptığı incelemenin ardından trafiğe açıldı.
          
 Soruşturma sürdürülüyor.
       
  