Cezaevi tuvaletinde tecavüz
ERZURUM E Tipi Ceza İnfaz Kurumu Çocuk Koğuşu'nda 5 yıl önce, Y. S. ve A. S.'ye banyoda ellerini bağlayıp ağızlarına çarşaf tıkayarak tecavüz ettikleri iddiasıyla tutuksuz yargılanan 5 kişi, 3'ncü Ağır Ceza Mahkemesi tarafından 12'şer yıl hapis cezasına çarptırıldı.
  
 Mahkeme sanıkların tutuklanmasına karar verdi.
 Olay, 2007 yılı Nisan ve Mayıs aylarında E Tipi Ceza İnfaz Kurumu B-1 çocuk koğuşunda meydana geldi. Çeşitli suçlardan cezaevinde kalan o dönem 18 yaşlarında olan M.K., H.Ş., S.Ç. ile 17 yaşlarındaki E.D. ve S.D., iddiaya göre aynı yerde kalan 13 yaşındaki A.S.'yi 2'nci kattaki banyoya götürdü. Burada el ve kollarını bağladıkları A.S.'nin bağırmaması için ağzına çarşaf tıkayan sanıklar, sırayla tecavüz etti. Benzer olayı defalarca tekrarlayan 5 kişiden E.D. ve S.Ç. ayrıca yine aynı koğuşta kalan 16 yaşındaki Y.Ç.'yede banyoda aynı yöntemle tecavüzde bulundu.
 HAKİME KÜFÜR ETTİ
 Şikayet üzerine 3'üncü Ağır Ceza Mahkemesi'nde nitelikli cinsel istismar suçundan yargılanan sanıklar hakkında 18'nci duruşmada karar çıktı. Mahkeme heyeti,sanık M.K., H.Ş., S.Ç., E.D. ve S.D.'yi, A.S.'ye yönelik cinsel istismar eylemin nedeniyle 12'şer yıl hapis cezasına mahkum etti. Mahkeme E.D. ve S.Ç.'yi ayrıca Y.Ç.'ye yaptıkları cinsel istismar suçundan da 10'ar ay hapis cezasına çarptırdı.
 Verilen karar sonrası sanıklardan S.D. "Böyle adalet mi olur" diyerek mahkeme heyetine hakaret küfür etti. Bunun üzerine tutanak tutuldu. Mahkeme heyeti, sanıkların hükümle birlikte tutuklanmasına karar verdi.