THY uçağı pistten çıktı
Türk Hava Yolları (THY)’nin Paris-İstanbul seferini yapmak için 275 yolcusuyla pist başına giden yolcu uçağı toprak zemine saplandı. Pisten çıkan uçak 6 saatlik çalışmanın ardından kurtarılırken, uçakta ciddi hasarın olmadığı belirtildi.
 THY, İstanbul'dan başka bir uçak göndererek yolcuların bir kısmını sabah saatlerinde İstanbul'a getirdi.
  
 Olay, Charles de Gaulle Havalimanı’ndan dün yerel saatle saat 20.00 sıralarında gerçekleşti. THY tarafından yapılan açıklamada, “Paris-İstanbul seferini yapacak olan Airbus 330-300 tipi yolcu uçağı Charles de Gaulle Havalimanı’ndan yolcularını aldıktan sonra kapı kapatmış, taksi yaparken sol tekeri toprak zemine girmiştir. 275 yolcusu THY satış kontuarlarına yönlendirilmiştir. Bu yolcularımızdan aktarmalarını kaçıranlara alternatif bağlantılar sağlanarak otele hizmeti verilmiş, bir kısım yolcumuz diğer havayollarından seyahatleri sağlanmış, 150 yolcumuz da Paris’te yatı yapacak son seferimiz yatırılmayarak İstanbul’a gönderilmiştir. Toprak zeminden çıkarılan uçakta yapılan incelemeler sonucunda ciddi bir hasar olmadığı tespit edilmiştir.” denildi. 
  