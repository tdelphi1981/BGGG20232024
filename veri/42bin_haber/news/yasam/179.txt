Film senaryolarını aratmayan olay
Ümraniye’de yüksekten düşerek ağır yalanan Türkmenistan uyruklu kadının ifadesine başvuran polisler, kendilerine polis süsü veren üç kişi ile bir fuhuş şebekesini çökertti.
 Geçtiğimiz Salı günü Ümraniye Armağanevler Mahallesi Alemdağ caddesi 448/3’de bulunan binanın üçüncü kat balkonundan bir kadının düştüğü ihbarını alan polisler hemen olay yerine gitti. Olay yerine gelen polis ekipleri yerde yaralı bir şekilde yatan kadını görünce ambulans çağırdı. Vücudunun çeşitli yerlerinde kırıklar olan kadın ambulansla Ümraniye Eğitim ve Araştırma Hastanesine kaldırıldı.
 KADININ İFADESİ POLİSLERİ HAREKETE GEÇİRDİ
  
 Ümraniye Eğitim ve Araştırma Hastanesinde tedavi altına alınan kadının ifadesine başvuran Ümraniye İlçe Emniyet Müdürlüğü Asayiş Büro Amirliği ekipleri şok eden bilgilere ulaştı. Türkmenistan uyruklu olduğu öğrenilen Mendi Kiçila (28) ifadesinde, kendisi gibi Türkmenistan uyruklu olan Oğulnar Bayılyeva (35) ve Serdar Z. (28) ile evde oldukları sırada üç kişinin geldiğini ve kendilerini polis diye tanıtıp, Serdar Z.’yi darp ettiklerini kendisi de balkona kaçtığı sırada itekledikleri için aşağı düştüğünü söylediği öğrenildi.
  
 Ekipler aynı hastaneye tedavi için giden Serdar Zengin’in de ifadesine başvurunca soruşturmayı derinleştirdi. Serdar Zengin’in ifadesinde film senaryolarını aratmayan bir olay ortaya çıktı. Hacı Acar H(31), Gökhan Ç(24) ve Selami S(39) isimli üç arkadaşın fuhuş yapılan bir ev aradıkları ve İ.Y isimli kişi ile irtibata geçtikleri öğrenildi. İ.Y’de üç arkadaşı kadın ticareti yaptıkları iddia edilen Serdar Z. ve Tuna Ç(35) isimli kişilere yönlendirdi. Selami S. telefonla Serdar Z.’yi arayıp telefonunu İ.Y’den aldıklarını söyleyip kendilerine yardımcı olmalarını istedi. Üç zanlı Serdar Z’nin verdiği adrese giderek eve girdi. İçeri giren üç zanlı bir anda kendilerini polis olarak tanıtıp içeridekilerin yere yatmalarını istedi. Serdar Z’yi yere yatırıp ellerini bağladıkları iddia edilen zanlılar, Serdar Z’nin cep telefonunu ve 850 TL’sini aldı. Korkuya kapılan Mendi Kiçila evin balkonuna kaçtı ancak genç kadın balkondan aşağı düşerek ağır şekilde yaralandı. Üç zanlı evde bulunan Oğulnar Baylıyeva’nın ve balkondan aşağı düşen Mendi Kiçila’nın da 2 bin TL’sini alıp Oğulnar Baylıyeva’yı yanlarına alıp olay yerinden kaçtı. Ümraniye Aşayiş Büro Amirliğine bağlı ekipler Mendi Kiçila ve Serdar Z’nin ifadeleri doğrultusunda ilk olarak İ.Y ile bağlantı kurdu. Polis kimlikleri tespit edilen üç zanlıyı farklı adreslerde kıskıvrak yakalayıp gözaltına aldı. Polis ayrıca Serdar Z. ve Tuna Ç.ile Oğulnar Baylıyeva’yı da fuhuş suçundan gözlatına aldı. Kendilerine polis süsü veren zanlılardan Hacı Acar H.’nin Türkmenistan uyruklu Oğulnar Baylıyeva’ya Üsküdar’da götürdüğü bir evde tecavüz ettiği iddia edildi. Zanlıların alınan ifadesinde Mendi Kiçila’nın kendisinin balkondan atladığını söyledikleri öğrenilirken genç kadının ifadesinde, "Zanlıların kendisinin balkondan iteklediğini" söylediği öğrenildi. Emniyette ifadeleri tamamlanan üç zanlı ve kadın ticareti yaptırdığı iddia edilen Serdar Z. ve Tuna Ç ile Oğulnar Baylıyeva adliyeye sevk edildi. Kendilerine polis süsü veren zanlılardan Hacı Acar H. ve Gökhan Ç’nin değişik suçlardan sabıkalı oldukları öğrenildi. Üçüncü kat balkonundan düşerek belinde ve vücudunun çeşitli yerlerinde kırıklar bulunan Mendi Kiçila’nın hastanedeki tedavisi devam ediyor.
 DHA
  