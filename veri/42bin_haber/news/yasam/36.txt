Araç devrildi: 2 ölü, 7 yaralı
Ankara'nın Elmadağ ilçesinde devrilen otomobildeki 2 kişi öldü, 7 kişi yaralandı.
 Elmadağ Roketsan Fabrikası yakınlarında Yaşar Dertlioğlu'nun kullandığı  06 UM 159 plakalı otomobil, sürücüsünün direksiyon hakimiyetini kaybetmesi sonucu  devrildi. Bu sırada araçtaki bazı yolcular da araçtan dışarı fırladı.Kazada yaralanan 9 kişi olay yerine gelen ambulanslarla Elmadağ Devlet  Hastanesi'ne kaldırıldı.Hastanede yapılan müdahalelere rağmen durumları ağır olan Nadide (86) ve  Şahin Dertlioğlu (12) kurtarılamadı.Kazada yaralanan Serpil, Yaşar, Münir Ali, Döne, Arzu, Buse, Aynur  Dertlioğlu ise Ankara'daki çeşitli hastanelere kaldırıldı.Bu arada, kazayı duyarak olay yerine gelen ve burada sinir krizi geçiren  Dertlioğlu ailesinin yakınlarını çevredeki vatandaşlar sakinleştirmeye çalıştı.        