Sakarya'da kaçakçılık operasyonu
Sakarya Jandarma Komutanlığı bölgesinde son 1 ay içerisinde yapılan operasyonlarda 33 bin 260 litre akaryakıt, 41 kilo 850 gram esrar ele geçirildi.
 Sakarya Valiliği'nden yapılan açıklamada, bölgede kaçakçılık olaylarına  karşı çalışmaların aralıksız devam ettiği belirtildi.Açıklamada, il jandarma ekipleri tarafından 15 eylül - 15 ekim tarihleri  arasında yapılan operasyonlarda, 33 bin 260 litre akaryakıt ürünü, 41 kilo 850  gram esrar, bin 430 kök kenevir, 2 adet uyuşturucu hap, 1 adet tarihi eser, 663  paket sigara ele geçirildiği ifade edildi.         