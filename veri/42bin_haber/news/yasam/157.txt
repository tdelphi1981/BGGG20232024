Üzerinden tren geçti sağ çıktı
VAN'da raylar üzerinde oynayan 3 yaşındaki Ruken Kuruç’a tren çarptı.
 Çarpmayla rayların arasına düşen minik Ruken, büyük şans eseri kazayı yaralı olarak atlattı. Tren geçtikten sonra raylardan alınan minik Ruken hastaneye götürüldü.
 Van’dan Saray İlçesi'ndeki Kapıköy Sınır Kapısı'na giden TCDD’ye ait yük treni, saat 13.00 sıralarında Yalım Erez Mahallesi’nden geçerken, raylar üzerinde oynayan 3 yaşındaki Ruken Kuruç’a çarptı. Çarpmanın etkisiyle rayların ortasına düşen minik Ruken’in üzerinden tren geçti. Yaralanan minik Ruken, trenin altından çıkarılarak ambulansla Van Eğitim ve Araştırma Hastanesi’ne götürülüp tedavi altına alındı.
 Kazanın olduğu yere gelen minik Ruken’in yakınları sinir krizi geçirerek treni taş yağmuruna tuttu. Gelen polisler, öfkeli kişileri sakinleştirdi. Tren, yaklaşık 1 saat sonra yoluna devam ederken, kazayla ilgili soruşturma başlatıldı.
 -DHA-