İşte Tom Cruise'un yeni kız arkadaşı
Katie Holmes'tan boşanalı altı ay olan Tom Cruise, New York'ta bir gece kulübünde Cynthia Jorge adında genç bir kadınla samimi bir şekilde dans ederken görüldü. Magazin medyası tarafından "normal bir kız" olarak tanımlanan genç kadınla Cruise'un bütün gece boyunca çılgınca eğlendiği belirtildi.

50 yaşındaki Cruise ile yarı yaşında olduğu tahmin edilen Cynthia Jorge'un arasında tutkulu bir aşk ilişkisi başladığı ileri sürüldü.

Touch dergisine göre ikili sadece iki gün önce, Cruise, menajerliğini Jorge'un yaptığı bir restoranda öğle yemeği yerken tanıştılar.

Genç kadın Cruise restorandayken kartını verdi ve Cruise da vakit kaybetmeden Jorge'u aradı.

İkiliyi gece kulübünde salsa dansı yaparken gören bir tanık Touch dergisine şunları söyledi:

"Tom, Cynthia'dan büyülenmiş gibiydi. Cynthia saçını topuz yapmış, siyah dar bir pantolon giyiyor ve çok güzel görünüyordu" dedi.

Aynı tanık, "Bir ara birbirlerine dokundular. Sanki 'Dirty Dancing' filminden bir sahne gibiydi. Tom kendi dünyasındaymış ve tamamen abayı yakmış gibi görünüyordu" ifadelerini kullandı.