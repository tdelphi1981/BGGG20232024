Yolda kavga etmeyin tavsiyesi
Bayramda özel araçlarıyla seyahat edenlere, ''Eşler arasında sıkıcı, üzüntülü veya kavgaya sebebiyet verecek konular konuşulmamalı'' tavsiyesinde bulunuldu.
 Karayolu Trafik ve Yol Güvenliği Araştırma Derneği Genel Başkanı İhsan Memiş, hususi araçla şehirlerarası yolculuk yapacaklara uyarılarda bulundu.
 Mola yerlerinde en az 15 dakika dinlenilmesi, çay içilmesi ve hareket edilmesi önerisinde bulunan Memiş, vatandaşa şu uyarılarda bulundu:
 ''Sürücüler hız yapmamalı, takip mesafelerine uymalı, tek şeritli yollarda karşı yolun boş olduğunu görmeden sollama yapmamalı, tepe üstü, viraj ve tünel içlerinde kesinlikle sollama yapmamalı, uzun yola gidecek araçları kullanacaklar tecrübeli şoför olmalı ve gençlere bu işi bırakmamalı, varış noktasına 30,40 kilometre kala heyecandan hız veya kuralsızlık yapmamalı. Yolda giderken eşler arasında veya araçtakiler aralarında sıkıcı, üzüntülü veya kavgaya sebebiyet verecek konular konuşmamalı, hafif müzik dinlemeli ve hoş sohbet yapmalı. Seyahat sırasında araç sürücüsü cep telefonuyla konuşmaması, mola yerlerinde cep telefonu ile konuşup daha sonra kapatmasının sürücünün güvenliğiyle ilgili uyarılarımızdır.''
  