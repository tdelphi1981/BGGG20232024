Kazazedenin parası kaportaya sıkıştı
Tuzla E-5 karayolunda karşıya geçmeye çalışan 80 yaşındaki Cafer Canbaz’a otomobil çarptı.
 Tespihi, şapkası ve bastonu etrafa saçılan Canbaz hayatını kaybetti. Canbaz’ın cebindeki 15 lira, aracın kaportasına sıkışıp yırtıldı. Torunu, dedesinin ardından uzun süre gözyaşı döktü.
 Kaza, E-5 karayolu Ankara istikameti Aydıntepe mevkiinde meydana geldi. Cafer Canbaz (80) isimli yaşlı şahıs, üst geçit ve yaya geçidinin olmadığı bir bölgeden yolun karşısına geçmeye çalıştı. Bu sırada, Aydın Sadak yönetimindeki 49 SJ 100 plakalı otomobil, Canbaz’a hızla çarptı. Canbaz, olay yerinde hayatını kaybetti. Canbaz’ın tespihi, şapkası ve bastonu etrafa saçıldı. Cebindeki 15 lira ise, çarpan aracın kaportasına sıkışarak yırtıldı.
 Bu arada sürücü Aydın Sadak, seyir halinde iken Canbaz’ın bir anda önüne çıktığını söyledi.
 Öte yandan, Canbaz’ın oğlu, gelini ve torunu, kazadan hemen sonra olay yerine geldi. Torunu, dedesi için uzun süre göz yaşı döktü.
 Aydın Sadak’ın cesedi, incelemenin ardından morga kaldırıldı.