Porno yıldızları hakkında bilinmeyenler
Porno sektöründe çalışan kadınların sanıldığı gibi istismar edilmedikleri, aksine son derece sağlıklı oldukları belirlendi.(Metin Güneş / CNN TÜRK / Londra) -- Yeni bir araştırmaya göre kadın porno yıldızları psikolojik olarak diğer kadınlar kadar, hatta onlardan daha sağlıklı durumdalar.

Bu sektörde çalışan kadınların kendilerine daha fazla saygı duyup özgüvenli oldukları, daha kaliteli yaşama sahip olup, maneviyata daha fazla önem verdikleri için de hayata daha olumlu baktıkları belirlendi.

Aynı zamanda cinsel olarak daha üst seviyede tatmin oldukları ve tahmin edileceği gibi diğer kadınlara kıyasla daha çok sayıda cinsel partnerleri olduğu saptandı.

Bulgularını "Journal of Sex Research" adlı dergide yayımlayan Amerikalı araştırmacılar, porno sektöründe faaliyet gösteren kadınların kötü durumdaki aile ve çevrelerden geldikleri ve psikolojik olarak sıradan kadınlara kıyasla daha az sağlıklı oldukları yolundaki inanışı destekleyen herhangi bir kanıta rastlanmadığını söylediler.

Araştırmcalılar, "Pornografi sektöründeki aktrisler tanımlanırken uyuşturucu alışkanlığı, evsiz barksız, yoksulluk, umutsuzluk ve cinsel istismar gibi kavramlara atıflarda bulunuluyor. Hatta bazı kişiler daha da ileri giderek porno sektöründeki bütün kadınların çocukken cinsel tacize uğradıklarını söylüyorlar. Halbuki bu konuda yapılmış herhangi bir araştırma yok, o yüzden de gerçek durumları şimdiye dek bilinemiyordu" dediler.

Psikologlar porno sektöründe çalışan 177 aktristen alınan bilgileri inceledi. Her biri en az bir porno filminde oynamış olan kadınların yaşları 18 ile 50 arasında değişti. Bunların üçte birinden fazlasının evli ya da ciddi bir ilişkisi olduğu, yüzde 44'ününü ise bekar olduğu ortaya çıktı.

Araştırmada porno aktrislerinin diğer kadınlara kıyasla daha iyi uyuyup, daha enerjik oldukları belirlendi. Neredeyse yüzde 70'inin cinsellikten zevk aldıkları saptanırken, bu oran diğer kadnılarda sadece yüzde 33 oldu.

Araştırma Shippensburg Üniversitesi, Texas Woman's Universitesi ve Porno Sektörü Tıp ve Sağlık Vakfı tarafından yapıldı.