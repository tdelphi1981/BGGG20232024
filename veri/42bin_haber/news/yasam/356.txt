Okul sütü ihalesi iptal
OKUL Sütü Programı kapsamında 6 firmanın katılımı ile gerçekleşen ihalenin Güneydoğu Anadolu ve İç Anadolu Bölgesi kısmı iptal edildi.
 Gıda Tarım ve Hayvancılık Bakanlığı'ndan yapılan yazılı açıklama şöyle; 
 "Okul Sütü Programı Kapsamında UHT İçme Sütü Mal Alım İhalesi, 6 firmanın katılımı ile 20.12.2012 tarihinde yapılarak onaylanmıştı. İhalenin Güneydoğu Anadolu ve İç Anadolu Bölgesi kısmına teklif veren isteklilerden bir tanesinin 4734 Sayılı Kamu İhale Kanunu çerçevesinde Bakanlığımıza yapmış olduğu itiraz, değerlendirilmiştir. Yapılan inceleme sonucunda itiraz yerinde bulunarak söz konusu ihalenin 03.01.2013 tarihinde iptaline karar verilmiştir. Okul Sütü Mal Alım İhalesi, 4734 Sayılı yasanın 21/b maddesine göre en kısa süre içerisinde yeniden yapılacaktır. Okul Sütü dağıtımı, önceden planlandığı şekilde 2012-2013 eğitim öğretim döneminin 2. yarı yılında başlayacaktır."
 GIDA Tarım ve Hayvancılık Bakanlığı, Okul Sütü Programı Kapsamında UHT İçme Sütü Mal Alım İhalesi'ni iptal ettiğini duyurdu. Bakanlıktan yapılan yazılı açıklamaya göre, 6 firmanın katılımı ile gerçekleşen 20.12.2012 tarihinde onaylanan Okul Sütü Programı Kapsamında UHT İçme Sütü Mal Alım İhalesi, Güneydoğu Anadolu ve İç Anadolu Bölgesi kısmına teklif veren isteklilerden bir tanesinin yaptığı itiraz sonucunda iptal edildi.