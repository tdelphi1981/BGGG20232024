Liseli kız av tüfeğiyle intihar etti
ŞANLIURFA’da lise son sınıf öğrencisi 17 yaşındaki Gülay Şimşek, babasına ait av tüfeğini başına ateşleyerek yaşamına son verdi.
 Olay, gece saatlerinde Devteşti mahallesi 2153 sokakta meydana geldi. Ailesiyle birlikte televizyon izleyen Gülay Şimşek, iddiaya göre su içmek için mutfağa gitti. Babası Müslüm Şimşek'e ait av tüfeği ile başına etiş eden Gülay, olay yerinde yaşamını yitirdi. Silah sesi üzerine mutfağa giden Şimşek ailesinin fertleri, Gülay’ı kanlar içerisinde görünce durumu sağlık ve polis ekiplerine bildirdi.
 İhbar üzerine olay yerine gelen sağlık ekipleri kanlar içerisindeki Gülay’ın öldüğünü saptadı. Polis ekipleri de çevre güvenliğini alarak, aile fertlerini sorgulamak üzere polis merkezine götürdü. Gülay Şimşek’in cesedi otopsi yapılmak üzere Şanlıurfa Eğitim Araştırma Hastanesi Morgu’na kaldırıldı.
 Olayla ilgili soruşturma sürdürülüyor.
 DHA