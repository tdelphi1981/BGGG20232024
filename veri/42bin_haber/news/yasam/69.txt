Şanlıurfa'da 'huzur operasyonu'
Şanlıurfa'da, 250 polisin katılımıyla sabaha karşı düzenlenen ''huzur operasyonu''nda çeşitli suçlardan aranan 59 kişi gözaltına alındı.
 Emniyet Müdürlüğü'nden alınan bilgiye göre, hırsızlık, uyuşturucu, dolandırıcılık gibi suçlardan aranan veya hakkında kesinleşmiş hapis cezası bulunan bazı kişilerin bulunduğu adresler belirlendi.
          
 Asayiş Şube Müdürlüğü'ne bağlı ekipler amirliğinde toplanan 250 polisin katılımıyla Süleymaniye, Direkli ve Şehitlik mahallelerinde önceden tespit edilen adreslere sabaha karşı eş zamanlı ''Huzur operasyonu'' düzenlendi.
          
 Operasyonda 59 kişi gözaltına alınırken, şüphelilerden birinin üzerinde Tabanca ele geçirildi.
          
 Gözaltına alınan zanlılar, sağlık kontrolü için Şanlıurfa Eğitim ve Araştırma Hastanesi'ne götürüldü.
 AA