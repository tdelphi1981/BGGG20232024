Şah Sultan Ferhunde'yi aratmayacak!
Muhteşem Yüzyıl'a "Şah Sultan" karakteriyle giriş yapan Deniz Çakır daha ilk başta "Yaprak Dökümü"ndeki "Ferhunde" karakterinin dönüşünün sinyallerini verdi. 
Topkapı Sarayı Şah Sultan’ın gelişiyle hareketlendi. Onu sarayında ağırlamak için hazırlıklar yapan Hatice ise ablasının Topkapı Sarayı’nda kalacak olmasına gücenirken Hürrem Sultan ise pek tanımadığı Şah Sultan’ı en iyi şekilde karşılayarak, onu kendi yanına çekmek istediğini gösterdi. 
Ancak Hatice’nin çağrısı üzerine Saray'a gelen Şah Sultan rolünü üstlenen Deniz Çakır, bölümün sonlarına doğru tarafını gösterdi ve Hürrem Sultan'la uğraşacağının sinyallerini verdi.