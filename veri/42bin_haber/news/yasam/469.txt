Ovacık’ta kar esareti
Kar kalınlığının 2 metreyi geçtiği ve zaman zaman dünya ile bağlantısı kesilen Tunceli'nin Ovacık ilçesinde vatandaşlar zor günler geçiriyor.
 İş makinelerinin yetersizliğinden ötürü vatandaşlar kapı ve yollarını ise kendi çabaları ile açıyor. Yoğun kar yağışı ve havaların soğuk olması nedeniyle donan araçlar ise ateş yakılarak çalıştırılıyor.
 Karın 6 ay yerden kalkmadığı Tunceli'nin Ovacık ilçesinde yoğun kar yağışı nedeniyle kapanan çok sayıda köy yolu karla mücadele ekipleri tarafından açılması için yoğun mücadele veriliyor.Karla mücadelenin en fazla verildiği ilçeler arasında yere alan Ovacık ilçesine bağlı köylerde vatandaşlar zaman zaman evlerinden çıkamadıklarını söylüyor. İlçe merkezinde de benzer durum nedeniyle caddeler ve sokaklarda biriken karlar vatandaşlar evlerine ulaşmasında büyük engel teşkil ediyor. İş makinelerinin yetersizliğinden ötürü vatandaşlar kapı ve yollarını ise kendi çabaları ile açıyor.
 Yoğun kar yağışı ve havaların soğuk olması nedeniyle donan araçlar ise ateş yakılarak çalıştırılıyor. Kar yağışının 2 metreyi aştığını ve bu durumun kendilerini zorladığını belirten vatandaşlar, yoğun kar yağışı karşısında kapanan yolların açılması için daha fazla iş makinesi takviyesi yapılmasını istiyor.
 KARLA MÜCADELEYE SONUNA KADAR DEVAM
 Ovacık ilçesinde gece gündüz demeden yoğun bir şekilde kapanan köy yollarının açılması amacıyla mücadele eden ekipleri sürekli ziyaret eden Tunceli İl Özel İdare Genel Sekreteri Hüseyin Şimşek, karla mücadelenin zor olduğunu ancak vatandaşların yolunun açılması için çalışmalarını fedakârca sürdürdüklerini söyledi. Karla mücadele ekipleri tarafından ısınmak amacıyla yakılan ateşin başında ekiplerle birlikte ısınan Şimşek, "Kar kalınlığını görüyorsunuz. Burada çalışmak zor. Arkadaşlarımız bu şarlarda çalışıyorlar. Bu kara ne mazot dayanır, ne iş makinesi dayanır. Gece gündüz bu şekilde bıkmadan  karla mücadeleye devam edeceğiz." dedi.
 Tunceli İl Özel İdare Genel Sekreterliği'ne bağlı karla mücadele ekipleri tarafından kapanan yoları açılan köylüler ise ekiplerin fedakar bir şekilde ellerinden geleni yaptıklarını ve yollarını açtıklarını söyledi. Kar yağışının ardından yollarının kapandığını belirten vatandaşlar ulaşımın güçlükle sağladıklarını kış mevsiminin zor geçtiğini söyledi. İş makineleri ve insan boyunu aşan  kar nedeniyle Ovacık ilçesinde ilginç görüntülerde oluşuyor. Kış mevsimin kendileri için zor geçtiğini ifade eden ilçe merkezinde vatandaşlar yoğun kar yağışı nedeniyle evlerinden çıkamadıklarını söyledi.
 
 Uzun zamandır aralıksız yağan kar yağışı nedeniyle ilçe merkezinde bulunan evlerin önünde biriken kar tepeleri kapıları kapatmış durumda. Evlerine ulaşmak için vatandaşlar tünel açarak ulaşımlarını sağlıyorlar.
 
 CİHAN
  