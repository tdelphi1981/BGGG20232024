Otobüsün altında kalan servis sürücüsü öldü
Saray ilçesinde krikonun kayması sonucu otobüsün altında kalan servis sürücüsü öldü.
  
   Büyükyoncalı beldesinde servisçilik yapan Celil Mutlu (69), İnönü  Caddesi'ndeki evinin önünde çamura saplanan otobüsünü kurtarmak için aracı  krikoyla kaldırdı. Çamura saplanan arka lastikle uğraştığı sırada krikonun  kayması sonucu aracın altında kalan Mutlu, olay yerinde hayatını kaybetti.Çevredeki iş makinesinin yardımıyla çıkarılan Mutlu'nun cesedi, Saray  Devlet Hastanesi morguna kaldırıldı.           