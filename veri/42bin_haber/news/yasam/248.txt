Beylikdüzü'nde sır cinayet!
BEYLİKDÜZÜ’nde, soyadı öğrenilemeyen Muhammet adlı travesti, henüz kimliği belirsiz bir kişi tarafından göğsünden kurşunlanarak öldürüldü.
 Polis, olay yeri yakındaki sağ önkapı camı kırık olan otomobilin sürücüsünü cinayet şüphelisi olarak gözaltına aldı.
 İddiaya göre, Saat 03.30 sıralarında Bizimkent Köprüsü üzerinden otomobiliyle geçen vatandaşlar soyadı öğrenilen Muhammet adlı travestiyi yerde kanlar içinde görünce durumu 112 Hızır Acil ile polise bildirdi. Olay yerine çok sayıda polis ekibi sevk edildi. Gelen sağlık ekipleri, Muhammet adlı travestinin göğsüne isabet eden kurşunla öldüğünü belirledi. Polisler, olay yeri yakınındaki sağ önkapı camı kırık olan 35 HDT 35 plakalı otomobilin sürücüsü gözaltına aldı. Muhammet adlı travestinin yaralı bir şekilde köprüden karşı yöne geçmeye çalıştığı sırada öldüğünü belirledi. Yapılan incelemenin ardından Muhammet adlı travestinin cesedi Adli Tıp Kurumu’na kaldırıldı. Polis, cinayetin otomobilde başlayan para anlaşmazlığı yüzünden ya da hakaretten işlenmiş olabileceği üzerinde dururken, gözaltına alınan ve ismi açıklanmayan cinayet şüphelisi otomobil sürücüsünün sorgusunun sürdüğü belirtildi.