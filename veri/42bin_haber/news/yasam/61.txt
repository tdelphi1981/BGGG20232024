Sağanak su baskınlarına yol açtı
Çanakkale ve Antalya'da sağanak yağış nedeniyle bazı ev ve iş yerlerini su bastı.
 Çanakkale'nin Biga ve Lapseki ilçelerindeki etkili yağış, yaşamı olumsuz etkiledi.
 Lapseki'nin içinden geçen Çınarlı Dere yatağında bulunan Cumhuriyet Mahallesi'ndeki yaklaşık 20 evi su bastı.
 Manavgat ilçesinde ise sağanak yağış nedeniyle su basan bazı ev ve iş yerlerinde maddi hasar meydana geldi.
 Bir binanın bahçe istinat duvarı yıkıldı. Manavgat Belediye ekipleri evlerin bahçelerinde biriken suyu boşaltmak amacıyla iş makineleri ile bahçe duvarlarını kırarak delikler açtı.
 İlçe merkezinde yollarda su birikintileri oluşurken bazı otomobiller mahsur kaldı. Su basan iş yeri sahipleri kendi çabalarıyla suyu tahliye ederek temizlik yaptı.
 Öte yandan, Manavgat Devlet Hastanesi acil servisinin bir bölümününü su bastığı bildirildi.
 AA