Atatürk Havalimanı'nda sistem arızası kuyruğu
EMNİYET Genel Müdürlüğü Polnet Bilgi Sistemi’nde bu akşam saatlerinde meydana gelen arıza nedeniyle Atatürk Havalimanı’nda yolcu giriş ve çıkışlarında gecikmeler yaşandı. Gecikmeler nedeniyle bazı yolcular bağlantı uçuşlarını kaçırdı.
 Akşam 18.00 sıralarında Emniyet Genel Müdürlüğü Polnet Bilgi sistemindeki arıza yapması nedeniyle başta Atatürk Havalimanı olmak üzere diğer sınır kapılarında yolcu pasaport işlemleri gecikmeli olarak gerçekleştirildi. Arıza nedeniyle Atatürk Havalimanı Dış Hatlar Geliş Pasaport Kontrol noktasında uzun kuyruklar oluşurken, bazı yolcular duruma tepki gösterdi. Polis oluşan kuyrukları azaltmak için bütün bankoları açık tutarak yolcuların mağdur olmasını önlemeye çalışırken, havalimanı içerisinde zaman zaman anons yapılarak yolculardan özür dilendi.
 DHA