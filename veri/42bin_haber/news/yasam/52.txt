Polisten kaçamadılar
Ordu'da polisin ''dur'' ihtarına karşılık, silahla havaya ateş ederek kaçmak isteyen 3 şüpheli, yaşanan kovalamaca sonrası gözaltına alındı.
 Edinilen bilgiye göre, Giresun'un Piraz ilçesinde silahla yaralama olayına karıştığı iddia edilen Y.Ö, E.Y ve Ö.P, 52 FS 815 plakalı otomobil ile Ordu yönüne kaçtı.
          
 Ordu'nun Gülyalı ilçesinde polislerin ''dur'' ihtarına uymayarak kaçmaya devam eden şüphelileri, Ordu kent merkezi Durugöl Mahallesi mevkisinde polisler bir kez daha barikat kurarak durdurmaya çalıştı.
          
 Burada da ''dur'' ihtarına uymayarak sokak aralarına kaçan şüpheliler bu sırada havaya da ateş açtı. Otomobillerinin 3 tekerinin patlamasına rağmen kaçmaya devam eden şüpheliler, yaşanan kovalamacanın ardından yakalanarak gözaltına alındı.
          
 Şüphelilerin otomobilinde çok sayıda mermi izleri görülürken, otomobil olay yerinden çekici ile Ordu İl Emniyet Müdürlüğü'nün otoparkına götürüldü.
          
 Olayla ilgili soruşturma devam ediyor.
          
 AA
  