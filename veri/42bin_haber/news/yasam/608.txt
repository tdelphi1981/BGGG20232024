Rail Jam'de zafer Chamberland'ın
"Burn İstanbul Rail Jam" etkinliği kapsamında düzenlenen snowboard yarışı, Santral İstanbul'da gerçekleştirildi. 
Türkiye'de ilk kez düzenlenen organizasyon için, kampüs alanına 120 ton kar getirilerek 15 metre yüksekliğinde, 40 metre uzunluğunda dev bir platform oluşturuldu.

Türkiye ve değişik ülkelerden önemli snowboard sporcularının katıldığı yarış, binlerce izleyicinin büyük beğenisini kazandı.

İlk üçe giren sporcuların 25 bin dolar ödülü paylaştığı etkinlikte, ilk sırayı Kanada'dan Antonin Chamberland, ikinci sırayı İzlandalı sporcu Dominik Wegner, üçüncü sırayı ise Norveçli Len Roald Jongersen aldı.

"Burn İstanbul Rail Jam" etkinliği süresince müzik grubu Manga ve Cartel ile Birol Günay ve Ayşe Hatun Önal da sahne aldı.