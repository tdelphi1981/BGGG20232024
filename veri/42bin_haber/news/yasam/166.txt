Motosikleti sevgilisini öperek kullandı
Brezilya'da otoyolda 80 kilometre hızla giden bir motosiklette sürücünün, kucağına oturan sevgilisini öperken çekilen görüntüleri şaşkınlık yarattı
 Brezilya’nın Parana eyaletinin Foz de Iguacu kentinde otoyolda giden araç sürücülerinin yanlarından hızla geçen motosiklette bir terslik olduğunu anlamaları uzun sürmedi.
 Motosiklet sürücüsünün yola bakmadan kucağındaki kız arkadaşını öptüğünü fark edenler fotoğraf kameralarına sarılarak çifti görüntüledi. Daily Mail gazetesinin haberine göre kask takmayan çift mucize eseri kaza yapmadan motosikletten indi.
 Çektiği görüntüleri Brezilya’nın RPC televizyonuyla paylaşan Fernando Nascimento şunları söyledi: “Önce sürücü kask takmadığı için dikaktimi çekti fakat motosiklete yaklaştıkça sürücünün kız arkadaşını fark ettim. Bir dakikadan daha uzun bir süre öpüştüler ve bu süre içinde sürücü yola bakmıyordu. Bir süre sonra otoyoldan çıktılar. Büyük bir şans eseri kaza yapmadılar.”
 ntvmsnbc