20 kediyle yaşayan köpek!
Samsun'da bir grup kedi ile Linda isimli sokak köpeğinin birlikteliği, onları besleyen balıkçıları mutlu ediyor. Samsun'un İlkadım İlçesi Baruthane mevkiinde bulunan balıkçı barınağında kedilerle sokak köpeğinin dostluğu herkesin ilgisini çekiyor. Balıkçıların beslediği yaklaşık 20 kedi ile hareket eden Linda adlı köpek, çevredekilerin şaşkın bakışları arasında onlarla birlikte yiyecekleri yiyor. Balıkçılar, bazen vatandaşların da yiyecek getirerek kediler ile köpeğin birlikte yemesini izlediğini belirttiler.