Yozgatlılar, karın keyfini çıkardı
Yozgat'ta akşam saatlerinde başlayan kar yağışı kısa sürede kenti beyaza bürüdü. Çocuklar ve vatandaşlar kayarak karın keyfini çıkardı.
 Kar yağışının okulların tatil olduğu hafta sonuna denk gelmesi, en fazla çocukları sevindirdi. Bazı mahallelerde vatandaşlar, rampalı sokaklarda çocuklarıyla kayarak karın keyfini çıkardı. Bilal Şahin Mahallesi'nde toplanan ve aralarında kadın ve çocukların da bulunduğu çok sayıda vatandaş, kayak yaparak eğlendi. Çocuklar plastik leğen, poşet ve kızaklarla kayak yaptı.
   
 Kar yağışına sevindiklerini belirten çocuklar, çok kar yağması dileğinde bulunarak pazartesi günü okulların tatil edilmesini istedi.
 CİHAN
  