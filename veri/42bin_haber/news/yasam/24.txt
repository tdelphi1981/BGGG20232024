Kartal'da trafik kazası: 1 ölü
Kartal'da meydana gelen trafik kazasında bir kişi hayatını kaybetti.
 D-100 karayolundan Kadıköy istikametinde seyir halindeki Hızır Ekşi (60)  idaresindeki 34 EP 1740 plakalı otomobil, sürücüsünün Soğanlı mevkisinde yapılan  yol çalışması nedeniyle daralan yolda direksiyon hakimiyetini kaybetmesi üzerine  bariyerlere çarptı.        
 Çarpmanın şiddetiyle savrularak karşı yöne geçen otomobilin ön tarafından  giren bariyer arka tarafından çıktı. Kazada, bariyer nedeniyle karnından ağır yaralanan Ekşi, olay yerinde  hayatını kaybetti. Oay Yeri İnceleme ekiplerinin kaza mahalline gelmesinin ardından Ekşi'nin  cesedi, Kartal Eğitim ve Araştırma Hastanesi morguna kaldırıldı.Kazayla ilgili soruşturma başlatıldı.      