Adli Tıp'ta 'tayin' eylemi
İSTANBUL Tabip Odası, Adli Tıp Uzmanları Derneği ve Türk Tabipleri Birliği üyelerinden oluşan bir grup dün İstanbul Adli Tıp Kurumu önünde eylem yaptı.
 Grup, Adli Tıp Uzmanı Doktor Elif Kırteke'nin mesleğinin 25. yılında, Kastamonu'ya tayininin çıkmasına tepki gösterdi. Basın açıklamasında, 'Hakkında açılan bir tahkikat sonucu suçsuz bulunmuşken Adli Tıp Kurumu'nun bu sürgün kararı hekim kamuoyunu derinden sarsmıştır. Bu atama geri alınana kadar hukuk mücadelemizi sürdüreceğiz' denildi. AA