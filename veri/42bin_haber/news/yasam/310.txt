Yılbaşı biletlerini internet üzerinden alanların oranı yüksek
Şans oyunları sitesi Bilyoner.com, 45 milyon TL ikramiyeli Milli Piyango Yılbaşı Çekilişi için üyelerinin tercihlerini analiz etti. Üyelerin satın aldığı Milli Piyango biletlerine dair ilginç detaylar göze çarptı. 
Kadın ve erkeklerin Milli Piyango bileti alma oranları, analizin en dikkate değer sonuçları arasında yer alıyor. Kadın üyelerin yüzde 80’inin, erkeklerin ise yüzde 70’inin Milli Piyango Yılbaşı Çekilişi için şanslarını Bilyoner.com’da denediği görülüyor. 
Bunun yanı sıra site üzerinden satılan Milli Piyango Yılbaşı Çekilişi biletlerinin yüzde 20’sinin sitenin mobil kanalları üzerinden alındığı göze çarpıyor. 45 milyon TL’lik ikramiye için biletlerde en çok tercih edilen rakamlar ise 2 ve 8. 
Satılan biletlerin yüzde 90’ı çeyrek 
Ayrıca “Doğum Günü” rakamlarıyla bilet almanın Bilyoner.com’dan bilet alanların yüzde 32’si tarafından tercih edildiği dikkat çekiyor. Şanslı rakamlarına biletlerinde yer vererek talih kuşunu bekleyenler ise bilet alanların yüzde 60’ını oluşturuyor. 
İnternet sitesinin “Takımımın Bileti” uygulaması da ilgi toplayan bir diğer özellik. Burada Fenerbahçe 1907 ile, Galatasaray ise 1905 ile talep gören alternatifler arasında yerini alıyor.