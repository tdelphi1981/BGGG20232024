Mixx Awards Türkiye 2012 için geriye sayım
Dijital pazarlama iletişimi endüstrisinin en iyilerini, sektöre ve hizmet ettikleri markalara kattıkları artı değeri tescilleyecek olan “Mixx Awards Türkiye 2012” yarışması için geri sayım başladı. 
IAB Türkiye tarafından düzenlenen yarışmaya katılacak adaylar başvurularını, 11 Ocak 2013 tarihine kadar www.mixxawards-tr.org adresinden yapılabilecekler.

Toplam 27 kategorinin yer aldığı Mixx Awards, “Tekil” ve “Kampanya” olarak iki başlıkta düzenleniyor. Her kategoride “Altın”, “Gümüş” ve “Bronz” Mixx ödülü veriliyor. Yarışmaya başvuruda bulunan kampanyalar ya da tekil iş örnekleri arasından en iyi interaktif çalışmalar ödüllendiriliyor. Ayrıca, çoklu interaktif taktikleri bir arada başarıyla kullanan reklamlarla birlikte özellikle mobil, arama motoru, interaktif televizyon gibi yükselişe geçmiş yöntemleri, gelişkin ve yenilikçi bir biçimde kullanan çalışmalar da ödül kazanabiliyor. 

Mixx Awards Türkiye 2012 Kategorileri

Tekil Kategoriler

Bir kampanyanın parçası olan ya da olmayan interaktif reklam çalışmaları bu bölümde yarışıyor. Bunlar markanın stratejik içgörüsünü ve yaratıcı yeniliği en iyi şekilde yakalamış banner, video, site gibi tekil uygulamalar olabiliyor. Bir çalışmayı ‘tekil’ olarak yarışmaya sokmak, bir işin tek başına değerinin anlaşılması imkanını yaratıyor. 

Kategoriler: Marka Destinasyon Siteleri, Mikrositeler, Rich Media Display Reklamları, Mobil Reklamlar, Mobil Marka Destinasyon Siteleri ve Aplikasyonlar, Oyunlar, Online Videolar, Markalı İçerik, Viral, Ev-Dışı Dijital, Tablet Uygulamaları, Mekan Temelli Reklam, Soyal Medya Aplikasyonları. 

Kampanya Kategorileri

Değeri her geçen gün artan dijital kampanyaların en iyileri bu bölümde yer alıyor. Daha geniş kapsamlı bir pazarlama planının parçası olan ve birden fazla farklı unsurdan oluşan bir seri şeklinde hazırlanmış kampanyalar (örn., doğrudan pazarlama, mobil platform ve apps) bu bölüme başvuruyor. 

Kategoriler: Deneysel ve Yenilikçi, Marka Farkındalığı ve Konumlandırma, Doğrudan Pazarlama (direct response ve ve lead generation), Ürün Lansmanı, Çapraz Mecra Entegrasyonu, Dijital Entegrasyon, Mobil Reklam, Mobil Markalı Aplikasyon, Oyun İçi, Sosyal Pazarlama, B2B, Arama Motoru, Video Reklamlar, Kar Amacı Gütmeyen/Kamu Hizmetleri. 
Yoğun ilgi bekleniyor

Dijital yaratıcılık ve sonuçları üzerine odaklanan Mixx Awards, interaktif pazarlama reklamlarını; stratejiden yaratıcı çalışma ve uygulamaya, medya planlamasından entegrasyona, verimlilikten yatırımın geri dönüşüne (ROI) kadar tüm katmanlarıyla değerlendiren tek dijital yarışma olarak büyük ilgi görüyor. 

Mixx’e ajans ve reklamveren birlikte başvuruyor, birlikte ödül alıyor. 19 kişilik Mixx jürisi dijital eko-sistemin tüm oyuncularını içerecek şekilde seçiliyor. Ajanslar, reklamverenler, yayıncılar, medya ajansları ve akademisyenler başvuruları birlikte ve farklı bakış açılarıyla değerlendiriyor. 
Geçen yıl beklenenin çok üstüne çıkarak 336 başvuru alan Mixx Awards’a bu yıl da ilginin yoğun olması bekleniyor. Bumads, Mynet ve Sahibinden.com’un “Lider Sponsorlar” olarak destek verdiği Mixx’in bu yılki Başarı Sponsoru ise Akşam ve Medyanet olacak. 

Sektör kuruluşları da 2012’de olduğu gibi Mixx’e katkıda bulunacaklar. “Sektörel Basın Destekçisi” olarak Campaign Türkiye’nin yer aldığı organizasyon, Gramofon, Grey İstanbul, İltek ve Project House’un katkılarıyla gerçekleşecek. Online-offline mecralardaki yayın için IAB Türkiye üyeleri Mixx’e destek verecek.

Mixx Awards Türkiye’nin ödül töreni 13 Şubat 2013’te Koç Müzesi’nde gerçekleşecek. 

Detaylı bilgi için: www.mixxawards-tr.org