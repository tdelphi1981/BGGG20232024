8 yaşındaki çocuk 61 yaşındaki kadınla evlendi!
Güney Afrika'nın Tshwane bölgesinde 8 yaşındaki bir çocuk 61 yaşındaki beş çocuk annesi bir kadınla evlendi.(Metin Güneş / CNN TÜRK / Londra) -- Sanela Masilela hali hazırda evli olan beş çocuk annesi Helen Shabangu ile evlendi.

Sanela, Helen ile ölmüş dedesinin arzusunu yerine getirmek için evlendiğini söyledi.

Sanela'nın ailesi ölen dedenin vasiyetini o kadar ciddiye aldı ki, bu evliliği kabul etmesi için Helen'e yaklaşık 2 bin dolar (3600 TL) verdiler. 

Papyon takıp ve küçücük bir gümüşi takım elbise giyen Sanela, 100 kadar davetli önünde gelinle karşılıklı yüzük taktı ve hatta yeni geline bir de öpücük verdi.

Düğün töreni bölgede yaşayanları şok etti, ancak aile bunun sadece bir formalite olduğunu ve yasal açıdan bağlayıcı olmadığınuı söyleyerek töreni savundu.

Sanela'nın 46 yaşındaki annesi Pateince Masilela, "İlk kez ailede böyle birşey oluyor. Sanela'ya dedesinin adı verildi ve dedesi ölmeden önce hiç beyaz gelinlikli bir düğün yapamamış, Sanela'dan bunu yapmasını istemişti" dedi.