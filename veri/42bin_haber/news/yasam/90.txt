Otomobil tarım aracına çarptı: 7 yaralı
Samsun'un Çarşamba ilçesinde otomobilin ''patpat'' olarak tabir edilen tarım aracına çarpması sonucu 3'ü ağır 7 kişi yaralandı.
 Edinilen bilgiye göre, Ayvacık'tan Çarşamba yönüne giden Yaşar Bulur (32)  yönetimindeki 55 RZ 576 plakalı otomobil, Kumköy mevkisinde akaryakıt istasyonuna  girmeye çalışan Mehmet Taş'ın (39) kullandığı tarım aracına arkadan çarptı.Çarpmanın etkisiyle iki araç yol kenarına savrulurken, patpatta bulunan  sürücü ve Halit Taş (49) ile otomobilde bulunan sürücü Bulur, Ali Bulur (69),  Zahide Bulur (54), Özcan Bulur (31) ve Cemile Bulur (18) yaralandı.Çarşamba Devlet Hastanesi'ne kaldırılan yaralılardan durumu ağır olan  Mehmet Taş, Halit Taş ve Ali Bulur, Samsun Eğitim ve Araştırma Hastanesi'ne sevk  edildi.   