Sibel, Ömer’le yakınlaşmaya çalışıyor!
Kanal D’nin büyük bir ilgiyle takip edilen ve sevilen dizisi “Umutsuz Ev Kadınları”na bu hafta, Sibel’in Ömer’le yakınlaşma çabaları damgasını vuracak. 
Dizinin bu bölümünde; Elif, eşi Ömer'e hayalinin işini yapması için destek olacağına söz veriyor ancak, Ömer, hayalindeki işini pizza dükkanı açmak olduğunu söylediğinde hayal kırıklığına uğruyor. Elif, uygun bir dille eşini bu kararından vazgeçirmeye çalışırken kavga ediyorlar ve ikilinin araları bozuluyor. Bunu fırsat bilen Sibel de, Ömer'i destekleyerek onunla yakınlaşmaya çalışıyor. 
Başrollerini; Bennu Yıldırımlar, Ceyda Düvenci, Evrim Solmaz, Özge Özder ve Songul Öden’in paylaştıkları “Umutsuz Ev Kadınları”nın, sürprizlerle örülü yeni bölümü,  yarın akşam (15 Kasım Perşembe), saat 20.00’de ekrana gelecek.