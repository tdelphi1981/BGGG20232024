Kaza yapan sürücü hastanede taşkınlık yaptı
Osmaniye'nin Kadirli ilçesinde direksiyon hakimiyetini kaybeden sürücü, şarampole yuvarlandı. Hastaneye kaldırılan sürücü kendisiyle ilgilenilmediği iddiasıyla acil serviste taşkınlık yaptı.
 Sülemiş Caddesi'nden şehir merkezine seyir halinde olan Turan Ö. yönetimindeki 80  LA 372 plakalı otomobil, sürücünün direksiyon hakimiyetini kaybetmesi sonucu 20 metrelik şarampole yuvarlandı. Kazada başından yaralanan sürücü, olay yerine çağrılan ambulansla devlet hastanesine kaldırıldı. Yaralı Ö., acil serviste kendisiyle ilgilenilmediği iddiasıyla görevlilerle tartışmaya başladı. Hastane polisi, tartışmanın büyümesi üzerine arkadaşlarından yardım istedi. Kısa sürede 4 ekip hastaneye gelerek Turan Ö.yü sakinleştirdi. Tedavisi tamamlanan Turan Ö. sabaha karşı taburcu edildi.
 CİHAN