Erzincan'da çatışma
Kemah ilçesinde, demir yoluna yönelik bombalı saldırı hazırlığı içinde oldukları değerlendirilen 3 terörist ölü ele geçirildi.
 Alınan bilgiye göre, arazi arama tarama faaliyeti yürüten güvenlik güçleri, Erzincan-Kemah kara yolunun 45. kilometresindeki Acemoğlu mevkisinde teröristlerin bulunduğunu belirledi.
 Aralarında özel harekatçıların da bulunduğu jandarma ekiplerinin ''teslim ol'' çağrısına teröristlerin ateşle karşılık vermesi üzerine, çatışma çıktı.
 Çatışma sonucunda, 1'i kadın 3 terörist ölü gele geçirildi.
 Teröristlerin, Ağustos, Eylül, ve Ekim ayları içerisinde bu bölgede demir yoluna düzenlenen bombalı saldırı olaylarına karıştıklarının ve aynı şekilde yeni bir saldırı hazırlığı içinde olduklarının değerlendirildiği belirtildi.
 AA