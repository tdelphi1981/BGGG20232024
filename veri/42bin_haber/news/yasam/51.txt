'Kaçak telefonu' televizyondan satmışlar
BTK, televizyon, radyo ve internet üzerinden cep telefonu satan firmaları takibe aldı, denetimlerde ilginç sonuçlar ortaya çıktı.
 Bilgi Teknolojileri ve İletişim Kurumu (BTK), televizyon, radyo ve internet üzerinden cep telefonu, sabit telefon, dect ve telsiz cihazları satan firmaları yakın takibe aldı.
 Denetimlerde yasa dışı yollarla ithalatı veya imalatı yapılan, IMEI numarası değiştirilmiş, teknik düzenlemelere aykırı olan çok sayıda marka-model cep telefonlarının tüketiciye doğrudan reklam yoluyla satıldığı tespit edildi.
 BTK Başkanı Tayfun Acarer, ''Denetimler sonucunda, teknik düzenlemelere aykırılığı tespit edilen, piyasaya arzları durdurulmuş ve yasal olmayan yollarla ülkeye sokulan cep telefonlarının satışına aracı olan TV kanallarının yetkililerini konu hakkında uyardık'' dedi.
  