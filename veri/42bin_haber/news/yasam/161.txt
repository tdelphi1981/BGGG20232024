'Maç bitti' parolalı fuhuş baskını
GAZİOSMANPAŞA'daki bir müzikholde fuhuş pazarlığı yapıldığı ihbarı üzerine harekete geçen polisler, aralarında kullandıkları, 'Maç Bitti' parolasıyla baskın yaptı.
 Baskında 14'u kadın toplam 19 kişi gözaltına alındı. Yüzlerini çanta ve kazaklarıyla gizlemeye çalışan kadınlar, "Ne çekiyorsunuz. Bizim ailemiz var" diyerek basın mensuplarına tepki gösterdiler.
 "MAÇ BİTTİ" PAROLASI
 Asayiş Şube Müdürlüğü Ahlak Kumar Büro Amirliği'ne bağlı ekiplerine, Gaziosmanpaşa'daki bir müzikholde fuhuş pazarlığı yapıldığı ihbarı geldi. Bunun üzerine harekete geçen polisler, müzikhol çevresinde geniş güvenlik önlemi aldı. İki polis memuru müşteri gibi içeriye girdi. Polisler, masalarına davet ettikleri kadınlarla otelde fuhuş yapmak için 300 TL'ye anlaştı. Kadınlara paraları veren polisler, dışarıda bekleyen meslektaşlarına cep telefonuyla &lsquo;Maç Bitti' parolasını söyledi. İçeriye baskın yapan polisler, 14'u kadın toplam 19 kişiyi gözaltına aldı. Yapılan sağlık kontrollerinin ardından emniyete getirilen kadınlar tanınmamak için çanta ve kazaklarıyla yüzlerini gizlemeye çalıştı. Bazı kadınlar, "Ne çekiyorsunuz. Bizimde ailemiz var" diyerek basın mensuplarına tepki gösterdi.