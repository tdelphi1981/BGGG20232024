Pendik'te uyuşturucu operasyonu
Pendik'te düzenlenen operasyonda, 3 kişi gözaltına alındı.
 Bir ihbarı değerlendiren Pendik İlçe Emniyet Müdürlüğü Asayiş Büro Amirliği ekipleri, Aydos Şahin Tepesi mevkisinde belirlenen adrese operasyon düzenledi.
          
 Operasyonda, otomobilleriyle gelen kişilere uyuşturucu sattığı belirlenen 17 yaşındaki Y.E ile Yasin E (25) ve E.U, gözaltına alındı.
          
 Evin bahçesinde yapılan aramada, toprağa gömülü bidonlarda 300 ecstasy ile 30 gram ''bonzai'' olarak bilinen sentetik esrar ve 250 gram toz esrar bulundu. Operasyonda ruhsatsız tabanca da ele geçirildi.
          
 Şüphelilerin, emniyetteki işlemlerinin devam ettiği bildirildi.
          
 AA
  