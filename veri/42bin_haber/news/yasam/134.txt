Kızını görmeden ambulansa binmedi
Beykoz'da, kızını dershaneye götürmeye çalışan kadının kullandığı otomobil önce elektrik direğine, ardından da barıyerlere çarptı. Otomobilde sıkışan anne ve kızını olay yerine sevk edilen itfaiye ekipleri kurtardı.
 Kaza, saat 10.00 sıralarında Kavacık Riva Yolu'nda meydana geldi. Kızı Ege Alasoğlu'nu (16) kullandığı 34 NAR 81 plakalı otomobille dershaneye götürmeye çalışan Dilek Alasoğlu, otomobilin hakimiyetini kaybetti. Kontrolden çıkan otomobil önce elektrik direğine, ardından da bariyerlere çarptı. Kaza sonrası anne ve kızı otomobilde sıkıştı. Yaralıların yardımına yoldan geçmekte olan sürücüler koştu. Bütün uğraşlara rağmen Dilek Alasoğlu ve kızı kurtarılamadı. Bununu üzerine olay yerine itfaiye ve sağlık ekipleri sevk edildi. İtfaiye ekipleri anne ve kızını sıkıştığı yerden çıkardı. Önce durumu daha ciddi olan anne ambulans konmak istendi ancak başından yaralanan ve şoka giren anne ambulansa binmek istemedi. Önce, "Yavrum nerede?" diye kızının da yanına alınmasıyla rahatladı. Anne ve kız aynı ambulansla Ümraniye Eğitim ve Araştırma Hastanesi'ne kaldırıldı. Acil serviste tedavi altına alınan yaralıların hayati tehlikelerinin bulunmadığı belirtildi. Hurdaya dönen otomobilin kaldırılması sırasında ise bir süre yol trafiğe kapatıldı.
 CİHAN
  