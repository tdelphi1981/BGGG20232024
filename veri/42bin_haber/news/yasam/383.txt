Bu akşama dikkat!
Meteorolojiye göre, hava sıcaklığı yurdun kuzey kesimlerinden başlayarak 4 ila 6 derece azalacak. Bugün İstanbul ve Ankara’nın arasında bulunduğu bir çok bölgede kar ve karla karışık yağış bekleniyor.
 Meteoroloji Genel Müdürlüğü’nce yapılan son değerlendirmelere göre, yurdun geneli parçalı ve çok bulutlu, kuzey, iç ve doğu bölgelerinin aralıklı yağışlı geçmesi bekleniyor. Yağışların, hava sıcaklığındaki azalış ile Batı ve Orta Karadeniz'in iç kesimleri, Marmara'nın güneydoğusu, İç Anadolu, Kuzey Ege'nin iç kesimleri, Doğu Anadolu'nun güney ve batısı ile Güneydoğu Anadolu'da karla karışık yağmur ve kar, Marmara'nın doğusu, Karadeniz kıyıları ile Orta ve Doğu Akdeniz'de yağmur ve sağanak şeklinde görüleceği tahmin ediliyor. Hava sıcaklığı yurdun kuzey kesimlerinden başlayarak 4 ila 6 derece azalacak. Diğer yerlerde önemli bir değişiklik olmayacak. Rüzgarın değişik yönlerden, gece saatlerinden itibaren kuzey kesimlerde kuzey ve kuzeybatı (karayel) yönlerden hafif ara sıra orta kuvvette eseceği tahmin ediliyor.
 -BUZLANMA VE DON OLAYI UYARISI-
 Doğu Anadolu'nun kuzey ve doğusu ile Doğu Karadeniz'in iç kesimlerinde kuvvetli olmak üzere, iç ve doğu bölgelerde buzlanma ve don olayı ile birlikte yer yer sis hadisesi beklendiğinden yaşanabilecek olumsuzluklara (ulaşımda aksamalar, görüş mesafesinde azalma vb.) karşı, başta sürücüler olmak üzere ilgililerin ve vatandaşların dikkatli ve tedbirli olması gerekiyor.
 -BAZI İLLERDE HAVA DURUMU- 
 Bazı illerde bugün hava durumu ve sıcaklık değerleri şöyle olacak: 
 İSTANBUL: Parçalı çok bulutlu, aralıklı yağmurlu, gece saatlerinden itibaren aralıklı karla karışık yağmurlu (8) 
 ANKARA: Çok bulutlu, aralıklı kar yağışlı (4) 
 İZMİR: Parçalı zamanla çok bulutlu (11) 
 ADANA: Parçalı çok bulutlu, aralıklı yağmur ve sağanak yağışlı (14) 
 ANTALYA: Parçalı ve çok bulutlu (14) 
 SAMSUN: Çok bulutlu, aralıklı yağmurlu (8) 
 ERZURUM: Parçalı zamanla çok bulutlu, akşam saatlerinden itibaren aralıklı kar yağışlı geçecek. İl genelinde kuvvetli buzlanma ve don olayı ile birlikte sabah saatlerinde yer yer sis hadisesi bekleniyor. (-7) 
 VAN: Parçalı zamanla çok bulutlu, gece saatlerinden itibaren aralıklı kar yağışlı geçecek. İl genelinde kuvvetli buzlanma ve don olayı ile yer yer sis hadisesi bekleniyor. (1) 
 DİYARBAKIR: Parçalı zamanla çok bulutlu, öğle saatlerinden sonra karla karışık yağmur ve kar yağışlı geçeceği tahmin ediliyor. Bu sabah ve gece saatlerinde buzlanma ve don olayı ile birlikte yer yer sis hadisesi bekleniyor. (4)
 -BÖLGELERDE HAVA DURUMU- 
 Meteoroloji Genel Müdürlüğü'nün son verilerine göre bölgelerde hava durumu şöyle olacak: 
 MARMARA: Parçalı çok bulutlu, bölgenin doğusu (İstanbul, Balıkesir, Bursa, Yalova, Kocaeli, Sakarya ve Bilecik) aralıklı yağmur, yüksekleri yer yer karla karışık yağmurlu, gece saatlerinden itibaren bölge genelinin karla karışık yağmur ve kar yağışlı geçeceği tahmin ediliyor.
 EGE: Parçalı ve çok bulutlu, iç kesimlerinin yer yer sisli, Kütahya ile Afyonkarahisar'ın kuzey kesimlerinin yer yer kar yağışlı geçeceği tahmin ediliyor. İç kesimlerinde bu sabah ve gece saatlerinde buzlanma ve don olayı bekleniyor.
 AKDENİZ: Parçalı ve çok bulutlu, Orta ve Doğu Akdeniz'in aralıklı yağmur ve sağanak yağışlı, bölgenin iç kesimlerinin sisli geçeceği tahmin ediliyor. Bu sabah ve gece saatlerinde Göller Yöresi ile bölgenin iç kesimlerinin yükseklerinde buzlanma ve don olayı bekleniyor.
 İÇ ANADOLU: Parçalı ve çok bulutlu, bu sabah saatlerinde yer yer sisli, kuzey ve doğusu ile zamanla bölge genelinin aralıklı kar yağışlı geçeceği tahmin ediliyor. Bu sabah ve gece saatlerinde bölge genelinde buzlanma ve don olayı bekleniyor.
 BATI KARADENİZ: Parçalı ve çok bulutlu, iç kesimlerinin sisli, bölge genelinin aralıklı yağışlı geçmesi bekleniyor. Yağışların kıyı kesimlerinde yağmur, iç kesimlerinde karla karışık yağmur ve kar şeklinde olması bekleniyor.
 ORTA ve DOĞU KARADENİZ: Parçalı çok bulutlu, Orta Karadeniz bölümü ile zamanla bölge genelinin yağışlı geçeceği tahmin ediliyor. Yağışların kıyılarda yağmur, iç kesimlerinde karla karışık yağmur ve kar şeklinde olması bekleniyor. Bu sabah ve gece saatlerinde Doğu Karadeniz'in iç kesimlerinde kuvvetli olmak üzere, bölgenin iç kesimlerinde buzlanma ve don olayı bekleniyor.
 DOĞU ANADOLU: Parçalı ve çok bulutlu, öğle saatlerinden itibaren güney ve batısı ile zamanla bölge genelinin aralıklı kar yağışlı geçeceği tahmin ediliyor. Kuzey ve doğusunda kuvvetli olmak üzere, bölge genelinde buzlanma ve don olayı ile sabah saatlerinde yer yer sis hadisesi bekleniyor.
 GÜNEYDOĞU ANADOLU: Parçalı zamanla çok bulutlu, batısı ile zamanla bölge genelinin yağmur ve karla karışık yağmur, yükseklerinin kar yağışlı geçeceği tahmin ediliyor. Bu sabah ve gece saatlerinde bölgenin kuzeydoğusunda buzlanma ve don olayı ile birlikte yer yer sis hadisesi bekleniyor.
 ANKA
  