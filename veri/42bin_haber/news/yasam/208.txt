Marmaris beşik gibi!
12 saatte Marmaris'te büyüklükleri 1.4 ila 4.4 arasında değişen 112 deprem meydana geldi
 Marmaris'te deprem fırtınası... Önceki gün saat 23.04'te, merkez üssü Marmaris'in Bozburun açıkları olan, yerin 10.7 kilometre derinliğinde ve 4.4 büyüklünde bir deprem meydana geldi. Artçıları ise hız kesmeden devam etti.
 BÖLGEDE 12 saate yakın bir süre içinde, en büyüğü 4.4 ve en küçüğü de 1.4 şiddetinde olan toplam 112 deprem yaşandı. Son olarak dün saat 10.28'de 2.7 büyüklüğünde bir deprem oldu. Sarsıntılarda can ve mal kaybı yaşanmadı.
 Büyük depremin doğum sancıları
 JEOFİZİK Mühendisi Prof.Dr. Ahmet Ercan, 'Bölgede böyle bir fırtınayla ilk kez karşılaşıyoruz. Bunlar büyük deprem öncesi Ege'de olan çıtırtılardır. Ancak sancılar gelecekteki büyük depremin doğum sancılarıdır' dedi.
  