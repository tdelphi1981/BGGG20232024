Londra ve Paris uçuşları iptal
TÜRK Hava Yolları (THY) Londra ve Paris'te yaşanan yoğun kar yağışı ve olumsuz hava şartları nedeniyle bu gün uçuşu planlanan bu kentlere seferlerini karşılıklı iptal etti.
 THY'nin resmi internet sitesinde yapılan açıklamaya göre iptal edilen uçuşlar şöyle:
 İstanbul Atatürk Havalimanı'ndan TK-1823 sefer sayılı saat :11.15'te Paris, TK-1983 sefer sayılı saat :18.55'te Londra 'ya yapılacak seferlerini iptal ederken Paris Charles De Gaulle Havalimanı'ndan TK-1824 sefer sayılı saat :15.55'te İstanbul, Londra Heathrow Havalimanı'ndan TK-1984 sefer sayılı saat: 00.30'da İstanbul Atatürk Havalimanı'na yapılması gereken seferlerini iptal edildi.
 Bu arada THY bu kentlere uçuşu olan yolculara 444 0 849 çağrı merkezinden bilgi almadan havalimanlarına gitmemelerini bildirdi.
 DHA