Freni boşalan kamyon dehşet saçtı
Kocaeli'nin Başiskele ilçesinde freni boşalan kamyonun park halindeki 2 otomobile çarpması sonucu 1'i kadın, 4 kişi yaralandı.
 Kaza, Seymen Mahallesi Başköy Sokak'ta meydana geldi. Sedat Özer'in çalıştırmak istediği 41 E 5162 plakalı kamyon, freninin boşalması sonucu aniden hareket etti. Sürücünün idaresinden kurtulan kamyon 34 BV 549 ve 41 E 3342 plakalı otomobillere çarptı. Bu sırada araçlara binmek üzere olan Hızır Gür, Birol Uzuner, Nihat Şenol ve Fikriye Çakır, kamyonun çarpması sonucu yaralandı. Kamyonun altına kalan yaralılar, itfaiye ekiplerinin çalışması sonucu bulundukları yerden çıkarıldı. Sağlık ekipleri, olay yerinde bir yaralıya kalp masajı yaptı. Yaralılar, ilk müdahalelerinin ardından kentteki hastanelere kaldırıldı. Kamyon sürücüsü Özer ise polis ekiplerince gözaltına alındı 
  