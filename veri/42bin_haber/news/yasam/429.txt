Kariyer hayatı ön planda
Oğlak burcunda yeniay ile birlikte, bu ay kariyerimizde yeni başlagıçlar haftasına giriyoruz. Dış dünyadaki yerimiz, ünvanımız, aldığımız sorumluluklar ve itibarımız üzerine odaklanıyoruz. Pazartesi öğle saatlerinden sonra tüm gün boyunca ofiste algılarımızı devreye sokalım. Başkaları ile empati kurmak, anlayışlı olmak önemli. 
Cuma günü oluşan ilk dördün, zorlu manevraların üstesinden gelmenin tek yolunun istemek olduğunu söylüyor. Gerçekten yapmayı istediğimiz tüm atılımlar bu sınavı kolaylıkla geçecektir. 
Koç: Haftabaşından itibaren, imajınızı yenilemeniz, başkalarının sizin hakkınızdaki izlenimlerini önemli ölçüde etkileyecektir. Kariyerinize uzun vadeli doğru bir rota çizmenin vaktidir. Belli sorumluluklar bu hafta, sizin de bu konudaki niyetinizi ortaya koymanızla gelecektır. Perşembe ve Cuma günleri gözler sizin üzerinizde. Özgürce kendinizi ifade etmek isterseniz, hiç durmayın. Bu riske değer. 
Boğa: Büyük düşünmek, bakış açınızı genişletmek için bu hafta bazı değişikliklere girebilirsiniz. Kişisel gelişiminizi hızlandırmak, yakın çevrenizden bir nebze uzaklaşıp Dünyaya açılmak için fırsatlar var. Yabancılarla işbirlikleri, medyada yer alma fırsatları hayata olan inancınızı artıracaktır. Perşembe ve Cuma günleri, içe dönük hazırlıklar yapmak için kendinize sessiz zamanlar ayırın. 
İkizler: Çalıştığınız şirketin yönetim kurulu kararları, kişilerin yaklaşımı sizi doğrudan etkileyecek görünüyor. Bu hafta başkalarının kaynaklarından kolaylıkla faydalanabilirsiniz. Yatırım için ortaklarla paraları birleştirebilir veya bankadan kredi talep edebilirsiniz. İşlerin yolunda olduğunu bilin ve bu tür kararları fazla geciktirmeyin. İş gezi ve ziyaretlerini Perşembe ve Cuma günleri yapabilirsiniz. 
Yengeç: Pazartesi günü ve sonrasında kariyerinizde sizinle işbirliği yapacak, ortak işlere girişeceğiniz yeni kişiler ortaya çıkıyor. Yeni bir projeye, bir göreve atanıp bu kişilerle tanışabilirsiniz. İkili çalışmalar, sıkı bir tempo getirirken, size sistemli düşünme becerisini de kazandıracaktır. Perşembe ve Cuma günleri, ilişki yönetimine özen gösterin, mümkünse kritik görüşmeleri bu tarihlere koymayın. 
Aslan: Günlük hayatınızda pek çok konuyu disipline etme fırsatları kapınıza geliyor. Size bağlı ekibin rol dağılımları üzerine çalışıp daha etkin bir yapı oluşturabilirsiniz. Ürettiğiniz işlerde, akılcı ve verimli modeller kurabilirsiniz. Diğer taraftan ofis düzen ve çalışma sistemini de gözden geçirin. Rutin işler, beslenme düzeni, fiziksel hareket, spor gibi konular bu haftadan itibaren kolayca yoluna sokulabilir. Yeter ki adım atın. 
Başak: Oyun planlarınızı hazır edin. Bu hafta, iş fikirleri, stratejik oyunlar, yaratıcılık işlerinizi yaparken sizinle olacak. Çalışmaktan keyif aldığınız, bildiklerinizi koalyca gösterdiğiniz bir hafta. Haftanın ilk yarısı ikili çalışmalar için oldukça uygun. Satışta salışıyorsanız müşteri ziyaretleri yapıp onlardan öneriler toplayın. Kendinizi rahat hissettiğiniz koşullar ofise hakim görünüyor. 
Terazi: Eviniz ve ailenizle ilgili yeni gelişmeler olurken, işyerinde aklınız bir parça da olsa özel hayatınızla ilgili. Hafta ortasına kadar günlük işler, ofis hayatı, rutin operasyonel olaylar ile uğraşmanız sözkonusu. Perşembe sonrası, iş ilişkilerinde yeni yaklaşımlar deneyin. Eski davranışların, alışkanlıkların sonu geldi. Şimdi insanlara farklı gözlerle bakma zamanı. İçinizden ‘Evet’ veya ‘Hayır’ demek geliyorsa, bunu rahatça yapın. 
Akrep: Sahada yer almak, müşteri ziyaret etmek, şehir içi veya dışı bazı iş gezilerine çıkmak için uygun zamanlar. Kalıcı olacak iş bağlantıları kurabilirsiniz. Bu hafta aynı zamanda kitaplığınızı, dosyalarınızın bulunduğu yerleri yenileyin. Kütüphaneler, sanal ortamdaki ansiklopediler ve ulaşabildiğiniz kadar bilgi bu hafta çok işiniz yarayabilir. İletişim, duyuru, tanıtım konular aktif görünüyor. Bir alanda temel eğitime de başlamanız çok uygun. 
Yay: Maddi birikimlerinizde birkaç hafta içinde büyüme sözkonusu. Normal bir ücret artışı, satış primi veya komisyon yerine, düşündüğünüzden daha büyük miktarlarda para gelebilir. Paranın geliş kanalını aklınızda sınırlamayın. Banka yatırımınızdan, özel bir projeden veya yöneticinizin size verdiği ücret artışından da para gelebilir. Hafta ortasından sonra herşey daha enerjik ve eğlenceli hale geliyor. Sahnede siz varsınız. 
Oğlak: Özel ve kişisel hayatınızda belki de yılın ilk yarısı için en önemli haftadasınız. Planlarınızı, tekliferinizi ve kendiniz için düşündüğünüz şeyleri sakın ertelemeyin. Olaylara başlamayı kafanızda aşırı ciddiye alıp adım atamazsanız çok şey kaçırabilirsiniz. Tek bir tohum ekmek bile yeterli olabilir. İstediğiniz iş için bir e-posta, tanışmak istediğiniz kişiye açılan tek bir telefon bile herşeyi başlatmaya yetecektir. Sadece kariyerinizi değil, fiziksel greklilikleri, sağlığı, ailenizi, çevrenizle ilgili yenilikler de geliyor. 
Kova: Kariyerinizle ilgili büyük destek alıyorsunuz. Kimin destek olduğunu bilmeseniz bile, olaylardan olumlu etkileneceksiniz. Haftanın ilk yarısı maddi birikimlerinizin yönetimine biraz zaman ayırın. Bir kaç hafta sonra kişisel ve kariyer hayatınızda gerçekleşecek büyük yenilenme öncesinde, şimdi kendinize hedefler belirleyin. Bu hedefleri şimdilik kimseyle paylaşmanıza gerek yok. Gerçekten ne istediğinizi bilmeniz, işleri sonradan kolaylaştıracaktır. 
Balık: İş bağlantılarını güçlendirmek, yeni klüp ve derneklere üye olmak, ufkunuzu açacak takım çalışmalarına başlamak için harika bir hafta. Mesleki ve özel hayatınızla ilgili yeni idealler oluşturabilir, ‘kişisel vizyon’ununuz oluşturabilirsiniz. Sizden yaşça veya konumda üstte olan kişilerde alacağınız destek ile ilerlemeniz mümkün. Haftanın ilk yarısı gözler üzerinizdeyken, kendiniz gibi olun. Aklınıza gelen her türlü fikri, sınır koymadan paylaşın.