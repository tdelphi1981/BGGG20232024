Deniz ulaşımına lodos engeli
İstanbul'da gece başlayan yağmurla birlikte şiddetli rüzgar etkili oluyor. Lodos sebebiyle deniz ulaşımında da bazı seferler iptal edildi.
 İstanbul'da gece başlayan sağanak yağış, aralıklarla devam ediyor. Yağmurla birlikte şiddetli rüzgar da etkisini sürdürüyor. Sabahın erken saatlerinden itibaren Güney ve Güney Batı yönlerden kuvvetli esen lodos sebebiyle deniz ulaşımında da aksamalar yaşanıyor.
 İstanbul Deniz Otobüsleri A.Ş.'den yapılan yazılı açıklamaya göre; 06.20 Bostancı-Kartal/Yalova Deniz Otobüsü, 07.30 Bandırma - Yenikapı - Bostancı Deniz Otobüsü, 07.35 Yalova / Kartal - Bostancı Deniz Otobüsü, 08.00 Armutlu - Armutlu T.K. - Yenikapı - Bostancı Deniz Otobüsü, 08.30 Yenikapı - Yalova Ferry Cat tipi hızlı feribot, 09.00 Yalova - Yenikapı Ferry Cat tipi hızlı feribot, 09.00 Bostancı-Kartal/Yalova Deniz Otobüsü ile 10:00 Yalova / Kartal - Bostancı Deniz Otobüsü seferleri iptal edildi. Açıklamada ayrıca Bostancı-Kadıköy-Yenikapı-Bakırköy hattı, Bostancı-Kabataş hattı, Boğaz Hattı ile Avcılar, Maltepe İç Hat Deniz Otobüsü seferlerinin de yapılamadığı belirtildi.
 Yetkililer, şiddetli rüzgar sebebiyle yaşanabilecek olumsuzluklara karşı vatandaşları ve ilgilileri uyardı.
 CİHAN
  