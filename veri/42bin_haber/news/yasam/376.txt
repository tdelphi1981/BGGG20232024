Kutlamalardan geriye 50 ton çöp kaldı
Yeni yıla girmek için dünyanın en görkemli yerlerinden biri olarak kabul edilen New York'un Times Meydanı'nda, 2013 yılına hoşgeldin diyen 1 milyon kişi, meydanda 50 tona yakın çöp bıraktı. New York Belediyesi, yeni yıla ünlü Times Meydanı'nda giren yerli yabancı 1 milyonu aşkın insanın, meydanda bir gece içinde 50 ton çöp bıraktığını açıkladı. Yılbaşı gecesi dünyanın dört bir yanından gelen insanlar, ışıklarla  bezeli , yaklaşık 500 kilo ağırlığındaki Yeni Yıl Topu'nun, Times Meydanı'ndaki gökdelenden bir dakika içinde yere inmesinin ardından binlerce kişi ellerindeki konfeti, düdük, balon, pankart, bardak, şişe gibi şeyleri bir süre sonra meydanda bıraktı. 

Meydandaki kalabalığın dağılmasının ardından, Temizlik İşleri Müdürlüğü'ne bağlı 151 temizlik görevlisi sabah saat 08.00'e kadar meydanı temizledi ve 50 ton  çöp topladı. 

Meydanda toplanan insanların arkalarında bıraktıkları konfetilerin uzunluğunun, geçtiğimiz yıl olduğu gibi,  kentin önemli ırmaklarından biri olan Doğu Irmağı'nın uzunluğu olan 26 kilometreyi aştığı da belirtildi. Yer süpürme, çöp toplama ve püskürtme araçları olmak üzere toplam 30 aracın görevlendirildiği Times Myedanı'ında, geçen yıl ki çöp toplama maliyetinin 60 bin doları aştığı, bu yıl maliyetin daha da yükselmesinin beklendiği açıklandı.