Yalova'da uyuşturucu operasyonu
Yalova, Bursa ve Diyarbakır illerinde eş zamanlı olarak düzenlenen operasyonda 7 kişi tutuklandı. Yapılan aramalarda 115 kilo 485 gram esrar ele geçirildi.
 Yalova Emniyeti Kaçakçılık ve Organize Suçlarla Mücadele Şube Müdürlüğü ekipleri, kentte uyuşturucu madde ticareti şahıslara karşı açtığı savaşta doğu illerinden uyuşturucu madde nakleden şahısları tespit etti. Yapılan çalışmalar 11 ay sürdü. Takibin ardından Diyarbakır, Bursa ve Yalova illerinde ev ve işyerlerinde operasyon düzenlendi. Operasyonda 11 kişi hakkında işlem gerçekleştirilirken 115 kilo 485 gram esrar ele geçirildi.
 Operasyon sonrasında yaşları 21 ile 35 arasında değişen F.Y., Ü.Y., S.N., M.C., H.A., E.V. ve M.Y. isimli 7 kişi çıkarıldıkları mahkemece tutuklandı.
 (CİHAN)
  