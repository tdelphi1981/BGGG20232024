Tacizci güvenlik kamerasında
MUĞLA'nın Fethiye İlçesi'nde alışveriş için girdiği markette kadın kasiyere cinsel organını göstererek defalarca tacizde bulunan ve henüz kimliği belirlenemeyen kişi, güvenlik kameralarına yakalandı.
 Olay, Tuzla Mahallesi Sadi Pekin Caddesi'ndeki bir markette 15 Aralık'ta meydana geldi. İlk olarak saat 11.50 sıralarında markette aldığı ekmeğin parasını ödemek kasada sıraya giren bir kişi, önündeki müşterinin ödemesini yapmasını bekledi. Bu sırada bir eliyle elbisesini düzeltiyormuş gibi yapan kişi, cinsel organını eşofmanından çıkardı. Kasadaki müşteri marketten çıkarken cinsel organını kazağıyla kapatan şüpheli, daha sonra hiçbir şey yokmuş gibi kadın kasiyere yaklaştı. Cinsel organını açıkta bırakarak kasiyeri taciz eden kişi, ekmeğin parasını ödedikten sonra hızla marketten ayrıldı.
 KAMERAYA YAKALANDI
 Aynı gün saat 12.20'de bir kez daha markete giren aynı kişi, bu kez aldığı içeceğin parasını ödemek için kadın kasiyerin yanına geldi. Cinsel organını göstererek kasiyeri bir kez daha taciz ettikten sonra marketten çıkan kişi, çok geçmeden tekrar gelerek tacizini sürdürdü. Kimliği belirsiz bu kişinin tacizleri marketin güvenlik kamerası tarafından saniye saniye kaydedildi.
 40 dakika içinde 3 kez tacize uğrayan kasiyer, güvenlik kamerası kayıtlarıyla birlikte polise başvurdu. Görüntüleri inceleyen polis, tacizciyi yakalamak için çalışmalara başladı.
  