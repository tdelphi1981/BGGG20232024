Siirt ve Bitlis'ten kötü haber geldi!
BİTLİS'in Hizan İlçesi'ne 60 kilometre uzaklıkta bulunan Dökütaş Köyü'nde 3 gündür kendilerinden haber alınamayan 2 kişiden kötü haber geldi.
 3 gün önce evlerinin 5 kilometre uzağında bulunan ağıla giden ve kendilerinden bir daha haber alınamayan amca çocukları 31 yaşındaki Eşref Ayna ve 23 yaşındaki Abdulrahim Ayna'nın cesetlerine ulaşıldı.
 Bölgeye giden 43 kişilik arama kurtarma ekipleri tarafından bulunan 2 kişinin çığ altında kaldıkları da belirlendi. Bitlis Valisi Veysel Yurdakul'da olay yerine giderek çalışmaları yerinde izledi. Çığın düştüğü yerde 5-6 metre kar olduğuda belirtildi.
 ŞEMDİNLİ'DE 1 KİŞİYE ULAŞILDI
 Şemdinli İlçesi'nde de 3 gün önce Aşağıkayalar Köyü'ne bağlı Mağaraönü Mezrasın'da çığ altında kalan 2 kişiden birinin cesedine ulaşıldı. Kar yağışının durmasıyla bölgeye helikopterlerle giden Sivil Savunma ekipleri köylülerinde yardımıyla 6 çocuk babası 57 yaşındaki İdris Kaya ile İran uyruklu Muhammed'in bulunması için çalışma başlattı. Yapılan çalışmalar sonunda çığ altında kalan Kaya'nın cansız bededine ulaşılırken İran uyruklu bir kişinin de arama çalışmasına devam ediliyor.
 SİİRT'TE KAYIP 2 ÇOBANIN CESEDİ BULUNDU, 7'Sİ DONMAK ÜZEREYKEN KURTARILDI
 Siirt'in Pervari İlçesi'ne bağlı Doğan Köyü yakınlarındaki Kapı Çıkışı Yaylası'nda yoğun kar ve tipide kaybolan 9 kişiden Abdulhamit Ayna ile kuzeni Eşref Ayna'nın çığ altında ki cesetlerine ulaşıldı. Bölgede 7 kişi de donmak üzereyken kurtarıldı.
 Pervari'nin Doğan Köyü yakınlarındaki Kapı Çıkışı Yaylası'na bir hafta önce 5 çoban hayvanlarını otlatmaya götürdü. Çobanların yiyeceklerini bitmesini bildirmeleri üzerine köyden 4 kişi çocunlara önceki gün yemek götürmek üzere ayrıldı. Ancak aradan geçen 3 günde toplam 9 kişiden haber alınamayınca, olay jandarmaya bildirildi. Köylülerde dün kendi imkanlarıyla arama çalışması başlattı. Köylüler dün gece 7 kişinin yerini belirleyip, bu sabaha karşı donmak üzereyken bulundu.
 Durumunun yeniden bildirilmesi üzerine bölgeye Siirt ve Bitlis'ten helikopterlerle askerler sevk edildi. Askerlerin yaptığı aramada ise kayıp 2 kişinin önce eşyalarına ulaşıldı. Daha sonra yapılan aramada ise çığ altında kaldıkları belirlenen Abdulhamit Ayna ile kuzeni Eşref Ayna'nın cesedine ulaşıldı.
 Bu arada donmak üzere bulunan 7 kişi ise ilk müdahalelerinin ardından evlerine götürüldü.