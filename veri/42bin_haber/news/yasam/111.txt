Katliam sebebi ihanet mi işsizlik mi
BAĞCILAR katliamında 'işsizlik cinneti' iddiası...
 Bülent ŞANLIKAN
 7 çocuğu, eşi ve kardeşini silahla vurduktan sonra intihar eden Engin Sargık da yaşamını yitirdi. Sacide Sargık ve 2 çocuğunun hayati tehlikesi sürüyor. Sargık'ın, eşi ve erkek kardeşinin ilişki yaşadığından şüphelendiği, öne sürülmüştü. Aile yakınları 'ihanet' söylentilerine tepkili. 
 SARKIK, olay gecesi Batman'dan eski komşusu Yılmaz Taşdemir'le telefonla görüşmüş. Taşdemir, 'Olay öncesi akşam beni aradı, hal hatır sordu. Eşinin eşimle görüşmek istediğini söyledi. Sason'da hayvancılık yapıyordu. Köyde tütün ekiyordu, tütün ekimi kaldırılınca o da çoluk çocuğunu alıp iki yıl önce İstanbul'a gitti' diye konuştu.
 '5 LİRAM VAR'
 SARGIK'IN işten çıkarıldığını, dava açmak üzere dört arkadaşıyla yanına geldiğini söyleyen Avukat Cuma Tiryaki ise 'Parasının olmadığını söyledi. Hatta 'cebimde 5 lira param var' dedi. 
 ArkadaŞlarI onun da dava ücretini aralarında topladı. Telefon dökümleri deniyor, böyle bir döküm yok. Ekonomik sıkıntı söz konusu. Okuma yazması ve cep telefonu olmayan bir kadından bahsediyoruz. Emniyete ve savcılığa bu söylentilerin ne şekilde çıktığı konusunda şikayetleri yapacağız' dedi.
 Helallik istemiş
 ŞABAN Erdem ise hayvan ticareti yüzünden iflasın eşiğine gelen kuzenine Demetevler'deki evi ile arsasını hibe ettiğini belirtti, 'Bir süre çiftçilik yaptı. Kalabalık nüfusa sahipti. İşleri iyi gitmedi. Bir an da İstanbul'a gitti. Cinnet geçirmeden önce İstanbul'daki yakınlarından helallik istemiş, hatta olayın akşamı İstanbul'daki akrabalarımızı toplayıp yemek vermiş' dedi. Sargık'ın olaydan iki gün önce işten çıkarıldığı ortaya çıktı.