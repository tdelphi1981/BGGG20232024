Otomobil takla attı: 1 ölü, 2 yaralı
ERZİNCAN'da hız ve dikkatsizlik sonucu meydana gelen kazada 1 kişi öldü, 2 kişi yaralandı. Kazada otomobil sürücüsünün 213 promil alkollü olduğu tespit edildi.
 Kaza, dün saat 22.00 sıralarında Erzincan-Çağlayan Karayolu'nun birinci kilometresinde Erzincan Belediyesi Hayvan Barınağı önünde meydana geldi. Çağlayan Beldesi'nden Erzincan'a doğru seyir halinde olan 31 yaşındaki İsa Karşıt'ın kullandığı 06 GHS 23 plakalı otomobil, aşırı hız ve dikkatsizlik sonucu sürücüsünün direksiyon hakimiyetini kaybetmesiyle kontrolden çıktı. Otomobil, önce refüje çarptı, ardından takla attı. Kazayı görenlerin durumu 155 polis imdat telefonuna bildirmesinin ardından olay yerine polis ve sağlık ekipleri yönlendirildi. Otomobil içerisindeki sürücü İsa Karşıt ile arka koltukta oturan 30 yaşındaki Adem Tekgöz sağlık ekipleri tarafından yaralı olarak ambulansa taşınıp Mengücek Gazi Eğitim ve Araştırma Hastanesine götürüldü. Sürücünün yanında oturan 28 yaşındaki Erdal Erozkan ise otomobil içerisinde sıkışıp öldü. Olay yerine çağrılan İl Afet ve Acil Yardım ekipleri tarafından çıkarılan cenaze otopsi yapılmak üzere hastanenin morguna götürüldü.
 Hastanede tedaviye alınan otomobil sürücüsü İsa Karşıt’ın 213 promil alkollü olduğu ortaya çıktı. Polis, kazayla ilgili soruşturma başlattı.
  