Göksel Göksu'ya "Önder Kadın Ödülü"
CNN TÜRK muhabiri Göksel Göksu'ya, Türk Üniversiteli Kadınlar Derneği tarafından, medya alanında "2013 Yılı Önder Kadın Ödülü" verildi. 
Türk Üniversiteli Kadınlar Derneği, her yıl Mart ayında "Kadın Haftası" etkinlikleri çerçevesinde Sanat, Bilim ve Medya alanlarında ülkemizin başarılı kadınlarına "Önder Kadın Ödülü" vermekte. 
Dernek Yönetim Kurulu, kadının insan haklarının yaşamın her alanında yerleştirilmesi için var olan sorunları ve ayrımcılıkları gündeme taşıyan araştırmaları ve başarılı çalışmaları dolayısıyla medya alanında "2013 Yılı Önder Kadın Ödülünü" CNN TÜRK muhabiri Göksel Göksu'ya vermeye karar verdi.

 Türk Üniversiteli Kadınlar Derneği hakkında

19 Aralık 1949 tarihinde İstanbul'da kurulan dernek, 1955 yılında "Uluslararası Üniversiteli Kadınlar Federasyonuna ve 2002 yılında Avrupa Üniversiteli Kadınlar Birliğine üye olmuştur. 
TÜKD 1970 yılında Bakanlar Kurulu kararı ile "kamu yararına" çalışan dernekler statüsüne alınmıştır. 