Havalar nasıl olacak?
İşte bölgelerde hava durumu...
 Doğu Karadeniz’in kıyı kesimleri yağmurlu geçecek. Sıcaklık, kuzeybatı kesimlerinde 1 ila 3 derece artacak.
 Meteoroloji Genel Müdürlüğü’nce yapılan son değerlendirmelere göre, Doğu Karadeniz ile Ordu, Tokat, Kayseri, Sivas, Erzincan, Ardahan ve Antalya çevrelerinde görülecek yağışların; Doğu Karadeniz'in iç kesimleri, Sivas, Erzincan ve Ardahan' da karla karışık yağmur ve kar, Doğu Karadeniz'in kıyı kesimleri ile Antalya ve Ordu çevrelerinde yağmur ve sağanak şeklinde olacağı tahmin ediliyor. Bu sabah ve gece saatlerinde iç ve doğu bölgelerde buzlanma ve don olayı ile birlikte yer yer sis bekleniyor. 
 Hava sıcaklığının, ülkenin kuzeybatı kesimlerinde 1 ila 3 derece artacağı, diğer yerlerde önemli bir değişikliğin olmayacağı tahmin ediliyor.
 Rüzgarın kuzey ve batı kesimlerde kuzeyli yönlerden, iç ve doğu bölgelerde ise güney ve güneybatı (lodos) yönlerden hafif, ara sıra orta kuvvette eseceği tahmin ediliyor.
 -BUZLANMA ve DON OLAYI UYARISI-
 Ülkenin iç ve doğu bölgelerinde buzlanma ve don olayı beklendiğinden yaşanabilecek olumsuzluklara karşı, başta sürücüler olmak üzere ilgililerin ve vatandaşların dikkatli ve tedbirli olması gerekiyor.
 -ÇIĞ TEHLİKESİ UYARISI-
 Doğu Karadeniz'in iç kesimleri ile Doğu Anadolu'da yüksek kar örtüsü nedeni ile yaşanabilecek muhtemel çığ tehlikesine karşı ilgililerin ve vatandaşların dikkatli ve tedbirli olması gerekiyor.
  
 -BAZI İLLERDE HAVA DURUMU-
  
 Bazı illerde bugün hava durumu ve sıcaklık değerleri şöyle olacak:
 İSTANBUL: Parçalı bulutlu (9)
 ANKARA: Parçalı, zamanla az bulutlu (7)
 İZMİR: Parçalı ve az bulutlu (14)
 ADANA: Parçalı ve az bulutlu (13)
 ANTALYA: Parçalı ve çok bulutlu, sağanak yağışlı (16)
 SAMSUN: Parçalı ve çok bulutlu (9)
 VAN: Parçalı ve çok bulutlu (1)
 ERZURUM: Parçalı bulutlu, sabah ve gece yer yer sisli (-3)
 DİYARBAKIR: Parçalı, zamanla az bulutlu (7)
  
 -BÖLGELERDE HAVA DURUMU-
  
 Meteoroloji Genel Müdürlüğü'nün son verilerine göre bölgelerde hava durumu şöyle olacak:
 MARMARA: Parçalı bulutlu geçeceği tahmin ediliyor. Bu sabah ve gece saatlerinde güney ve doğu kesimlerinde buzlanma ve don olayı ile birlikte sis bekleniyor.
 EGE: Parçalı ve az bulutlu geçeceği tahmin ediliyor. Bu sabah ve gece saatlerinde bölgenin iç kesimlerinde buzlanma ve don olayı ile birlikte yer yer sis görülecek.
 AKDENİZ: Parçalı, doğusunun zamanla az bulutlu, Antalya çevrelerinin sağanak yağışlı geçecek.
 İÇ ANADOLU: Parçalı, doğusu çok bulutlu, Kayseri ve Sivas çevrelerinin kar yağışlı geçeceği tahmin ediliyor. Bu sabah ve gece saatlerinde bölge genelinde buzlanma ve don olayı ile birlikte kuzey ve doğusunda sis bekleniyor.
 BATI KARADENİZ: Parçalı, zamanla az bulutlu geçeceği tahmin ediliyor. Bu sabah ve gece saatlerinde bölgenin iç kesimlerinde buzlanma ve don olayı ile birlikte yer yer sis bekleniyor.
 ORTA ve DOĞU KARADENİZ: Parçalı ve çok bulutlu, Doğu Karadeniz kesimi ile Ordu ve Tokat çevrelerinin aralıklı yağışlı geçecek. Yağışların kıyı kesimlerde yağmur ve sağanak, iç kesimlerinde karla karışık yağmur ve kar şeklinde olması bekleniyor. Bölgenin iç kesimlerinde buzlanma ve don olayı bekleniyor, Doğu Karadeniz'in iç kesimlerinde muhtemel çığ tehlikesine karşı tedbirli olunması gerekiyor.
 DOĞU ANADOLU: Parçalı ve çok bulutlu, Ardahan ile sabah saatlerinde Erzincan çevrelerinin aralıklı kar yağışlı geçecek. Yüksek kar örtüsü nedeniyle çığ tehlikesine karşı dikkatli ve tedbirli olunması gerekiyor. Bölge genelinde kuvvetli olmak üzere buzlanma ve don olayı ile birlikte bölgenin doğusunda yer yer sis bekleniyor.
 GÜNEYDOĞU ANADOLU: Parçalı ve az bulutlu geçecek. Bu sabah ve gece saatlerinde bölge genelinde buzlanma ve don olayı ile birlikte bölgenin doğusunda yer yer sis görülecek.
 ANKA
  