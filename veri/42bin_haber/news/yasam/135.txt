Meteoroloji'den kuvvetli yağış uyarısı
Yurdun büyük bölümünde yağış bekleniyor. Yağışların ülkenin doğusunda kuvvetli olması beklenirken, hava sıcaklığı ise bu bölgelerde 2 ila 4 derece azalacak.
 Yurdun büyük bölümünde yağış bekleniyor. Yağışların ülkenin doğusunda kuvvetli olması beklenirken, hava sıcaklığı ise bu bölgelerde 2 ila 4 derece azalacak.
 Meteoroloji Genel Müdürlüğü’nce yapılan son değerlendirmelere göre, yurdun büyük bir bölümünde görülecek yağışların; Güneydoğu Anadolu ve Doğu Anadolu’nun batısı ile Kahramanmaraş, Osmaniye, Hatay, Trabzon, Gümüşhane, Bayburt, Sivas, Şırnak ve Hakkâri çevrelerinde yerel olarak kuvvetli; Tunceli, Bingöl, Elazığ ve Diyarbakır çevrelerinde yer yer çok kuvvetli olması bekleniyor.
 Hava sıcaklığı yurdun kuzeybatı kesimlerinde 2 ila 4 derece artarken, Doğu Anadolu’nun batısı ile Güneydoğu Anadolu’da 2 ila 4 derece azalacak.
 Rüzgârın ise Genellikle kuzey ve kuzeydoğu (Poyraz), Orta ve Doğu Karadeniz kıyılarında batı ve kuzeybatı (Karayel), yurdun güneydoğu bölgelerinde ise güney ve güneydoğu yönlerden hafif, arasıra orta kuvvette; Marmara, Kıyı Ege, Batı Akdeniz kıyıları, İç Anadolu ile Orta Karadeniz kıyılarında yer yer kuvvetli olarak (30-50 km/s) esmesi bekleniyor.
 -KUVVETLİ YAĞIŞ UYARISI-
 Yağışların; Güneydoğu Anadolu ve Doğu Anadolu’nun batısı ile Kahramanmaraş, Osmaniye, Hatay, Trabzon, Gümüşhane, Bayburt, Sivas, Şırnak ve Hakkâri çevrelerinde yerel olarak kuvvetli; Tunceli, Bingöl, Elazığ ve Diyarbakır çevrelerinde yer yer çok kuvvetli olması beklendiğinden yaşanabilecek olumsuzluklara karşı (Ani sel, su baskını, taşkın, yıldırım, vb.) ilgililerin ve vatandaşların tedbirli ve dikkatli olmaları gerekiyor.
 -KUVVETLİ RÜZGAR UYARISI-
 Rüzgârın; Marmara, Kıyı Ege, Batı Akdeniz kıyıları, İç Anadolu ile Orta Karadeniz kıyılarında yer yer kuvvetli (30-50 km/s) olarak esmesi beklendiğinden oluşabilecek olumsuzluklara karşı (Deniz ulaşımda aksamalar, ağaç devrilmesi, çatı uçması vb.) ilgililerin ve vatandaşların tedbirli ve dikkatli olmaları gerekiyor.
 
 -BAZI İLLERDE HAVA DURUMU- 
 Bazı illerde bugün hava durumu ve sıcaklık değerleri şöyle olacak: 
 İSTANBUL: Parçalı ve çok bulutlu, akşam saatlerine kadar aralıklı sağanak yağışlı. (16) 
 ANKARA: Parçalı ve çok bulutlu. (12) 
 İZMİR: Parçalı ve az bulutlu. (19) 
 ADANA: Parçalı ve çok bulutlu, akşam saatlerine kadar aralıklı sağanak yağışlı. (19) 
 ANTALYA: Parçalı bulutlu. (22) 
 SAMSUN: Çok bulutlu ve aralıklı sağanak yağışlı. (14) 
 ERZURUM: Çok bulutlu, aralıklı yağmur ve yüksekleri karla karışık yağmur ve kar yağışlı. (9) 
 VAN: Çok bulutlu ve aralıklı yağmurlu. (12) 
 DİYARBAKIR: Çok bulutlu, kuvvetli olmak üzere sağanak ve gök gürültülü sağanak yağışlı geçeceği tahmin ediliyor. Yağışların; yer yer çok kuvvetli olması bekleniyor. (15)
 -BÖLGELERDE HAVA DURUMU- 
 Meteoroloji Genel Müdürlüğü'nün son verilerine göre bölgelerde hava durumu şöyle olacak: 
 MARMARA: Parçalı ve çok bulutlu, akşam saatlerine kadar bölgenin doğusunun aralıklı yağmur ve sağanak yağışlı geçeceği tahmin ediliyor. Rüzgârın; kuzey ve kuzeydoğu yönlerden yer yer kuvvetli (30-50 km/s) olarak esmesi bekleniyor.
 EGE: Parçalı ve az bulutlu geçeceği tahmin ediliyor. Rüzgârın; Kıyı Ege'de kuzey ve kuzeybatı yönlerden yer yer kuvvetli (30-50 km/s) olarak esmesi bekleniyor.
 AKDENİZ: Parçalı ve çok bulutlu, akşam saatlerine kadar bölgenin doğusunun aralıklı sağanak yağışlı geçeceği tahmin ediliyor. Yağışların; öğle saatlerine kadar K.Maraş, Osmaniye ve Hatay çevrelerinde yerel olarak kuvvetli olması bekleniyor. Rüzgârın; Batı Akdeniz kıyılarında kuzey ve kuzeybatı yönlerden yer yer kuvvetli (30-50 km/s) olarak esmesi bekleniyor.
 İÇ ANADOLU: Parçalı ve çok bulutlu, Eskişehir ve Ankara dışında bölge genelinin aralıklı yağmur ve sağanak yağışlı, Yozgat, Kayseri ve Sivas çevrelerinin yükseklerinin karla karışık yağmur ve kar yağışlı geçeceği tahmin ediliyor. Yağışların; öğle saatlerinden sonra Sivas çevrelerinde yerel olarak kuvvetli olması bekleniyor. Rüzgarın; kuzey ve kuzeybatı yönlerden yer yer kuvvetli (30-50 km/s) olarak esmesi bekleniyor.
 BATI KARADENİZ: Çok bulutlu, bölge genelinin aralıklı yağmur ve sağanak yağışlı, iç kesimlerinin yükseklerinin karla karışık yağmur ve yer yer kar yağışlı geçeceği tahmin ediliyor.
 ORTA ve DOĞU KARADENİZ: Çok bulutlu, bölge genelinin aralıklı yağmur ve sağanak yağışlı, Gümüşhane ve Bayburt'un yüksek kesimlerinin karla karışık yağmurlu geçeceği tahmin ediliyor. Yağışların; sabah saatlerinde Trabzon, Gümüşhane ve Bayburt çevrelerinde yerel olarak kuvvetli olması bekleniyor. Rüzgarın; Orta Karadeniz kıyılarında batı ve kuzeybatı yönlerden yer yer kuvvetli (30-50 km/s) olarak esmesi bekleniyor.
 DOĞU ANADOLU: Çok bulutlu, bölge genelinin aralıklı yağmur ve sağanak yağışlı, bölgenin kuzeydoğu kesimlerinin yükseklerinin karla karışık yağmur ve kar yağışlı geçeceği tahmin ediliyor. Yağışların; bölgenin batısı ile Hakkâri ve Şırnak çevrelerinde kuvvetli; Tunceli, Bingöl ve Elazığ çevrelerinde yer yer çok kuvvetli olması bekleniyor.
 GÜNEYDOĞU ANADOLU: Çok bulutlu, bölge genelinin sağanak ve gök gürültülü sağanak yağışlı geçeceği tahmin ediliyor. Yağışların; yerel olarak kuvvetli ve Diyarbakır çevrelerinde çok kuvvetli olması bekleniyor.
 ANKA
  