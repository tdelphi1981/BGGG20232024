7 çocuk babasına infaz
AĞRI'nın Doğubayazıt İlçesi'nde, 47 yaşındaki 7 çocuk babası çiftçi Ahmet Barik, kan davası yüzünden tabanca ile sokak ortasında öldürüldü.
 Olay bugün saat 12.45'de 1 Nolu Iğdır Caddesi'nde meydana geldi. Doğubayazıt'ın Gölyüzü köyünde oturan Ahmet Barik, Cuma namazı kıldıktan sonra yürüyerek kahveye giderken, saldırıya uğradı. Kimliği belirlenemeyen bir kişi, tabancayla Ahmet Barik'e üç el ateş açtı. Boynuna ve başına kurşunlar isabet eden Barik, olay yerinde öldü. Çevredeki vatandaşların haber vermesiyle olay yerine gelen polis incelemede bulundu. Tanıkların ifadesi üzerine cinayetin kan davası yüzünden işlendiği belirlenerek, saldırganın yakalanması için çalışmalara başlandı. Ahmet Barik'in cesedi, ambulansla Doğubayazıt Devlet Hastanesi morguna kaldırıldı. Soruşturma sürdürülüyor.
 DHA
  