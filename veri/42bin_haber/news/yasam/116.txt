'Türkiye’de cinsel suçlar arttı'
Zonguldak Cumhuriyet Savcısı Veli San, cinsel dokunulmazlığa karşı işlenen suçlarda son 10 yılda yüzde 400 oranında artış olduğunu söyledi.
 Bülent Ecevit Üniversitesi (BEÜ) Prof. Dr. Arif Amirov Konferans Salonu'nda düzenlenen ''9. Anadolu Adli Tıp Bilimler Kongresi''nde, ''Türkiye ve Batı Karadeniz Ölçeğinde Cinsel Saldırı Suçları ve İstatistiki Bilgeleri'' konulu sunum yapıldı.
 Toplantıda konuşan Savcı San, "Türkiye'de 2002'de dosya sayısı 8 bin 146 iken bu sayı 2011'de 32 bin 988 olmuştur. Yani yüzde 400 civarında bir artış var. Batı Karadeniz'de cinsel saldırı suçları, suç oranı bakımından Türkiye'nin ortalamasına göre yüksektir. Zonguldak'ta 2002'de toplam dosya sayısı 196 iken 2011'de 343 olmuştur. Yani neredeyse ülkemizle başa baş gitmiştir." dedi
 Bir kimsenin cinsel amaçla veya cinsel arzularını tatmin amacıyla gerçekleştirdiği davranışlara cinsel davranışlar olarak ifade edildiğini kaydeden Savcı San, ''Kalabalık bir minibüste seyahat ettiğinizi düşünün. Yanından geçtiğiniz bir bayana vücudunuz temas edebilir. Cinsel arzuları tatmin amacı yoksa bu normal bir temastır. Ancak halk arasındaki deyimle 'fordculuk' olarak tabir edilen bir amaç ve düşünceyle önünüzdeki bayana veya bir baya cinsel amaçları tatmin amacıyla yaklaştığınız an hareketiniz otomatik olarak cinsel bir davranış olur. Bunun da ceza kanununda karşılığı mutlaka vardır.'' şeklinde konuştu.
 CİHAN
  