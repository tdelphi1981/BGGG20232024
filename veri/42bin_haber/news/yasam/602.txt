Donmaktan kurtulan yavru ayıya ev aranıyor
Sinop'ta donmak üzereyken bulunan yaralı yavru ayı koruma altına alındı. Ancak ayının bir sorunu var. O da bakacak bir yer bulunamaması. Orman ve Su İşleri Şube Müdürü, yavru ayıya ev bulabilmek için kolları sıvadı.

Çok küçük olan ve yürümekte bile zorlanan ayı Söküçayır Köyü'nde mezarlıkta temizlik yapan köylüler tarafından bulunmuştu.

Yaralı ve donmak üzere olan ayı şimdilik kurtuldu. Ancak onu şimdi daha da zor günler bekliyor. 

Alıştığı orman hayatından ayrı kalan ayıya nasıl bakılacağı konusu çözülmüş değil.

Sinop Orman ve Su İşleri Şube Müdürü Fatma Karahan, yavru ayıyı Bursa'daki ayı barınağına götürmeyi planlıyor.