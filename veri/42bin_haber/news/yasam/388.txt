Sarıkamış anısına...
Sarıkamış'ta donarak şehit olan 90 bin asker için binlerce kişi meşale yakarak Şehitlik Anıtı'na yürüdü. Sarıkamış Herakatı'nda  Allahuekber Dağları'nda donarak şehit olan 90 bin askerin anısına düzenlenen meşaleli yürüyüşte binlerce kişi tekbir sesleriyle şehitlerini andı. 

Şehitler Mahallesi'nde bulunan Kazım Karabekir Cami önünden kortej eşliğinde başlanan yürüyüş, yaklaşık 15 kilometre uzaklıkta bulunan Şehitler Anıtı önünde son buldu.

Şehitler Anıtı önüne kadar ellerinde meşalelerle yürüyen kalabalık grup, burada şehitler anısına bir dakikalık saygı duruşunda bulunarak akabinde İstiklal Marşını okudu.
  
Daha sonra Sarıkamış Şehitleri için dualar okunduktan sonra kalabalık ellerindeki meşaleleri Şehitlik Anıtı önüne bıraktı.