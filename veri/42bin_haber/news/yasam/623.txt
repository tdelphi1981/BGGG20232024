Time dergisi Atatürklü kapağı seçti
Dünyanın en saygın dergilerinden Time, 90. yılını kutladığı son sayısı için seçtiği 90 dergi kapağı arasında ilk sıraya Atatürk’ü koydu. Dergi, ‘Time 90. Yaşında: 90 Kapak Hikayesiyle Modern Tarih Hakkında Bilmeniz Gereken Her şey başlığı’ ile hazırladığı sayfada, ilk sırayı Mustafa Kemal Atatürk’ü yayınladığı baskısına ayırdı.

Dergi, 24 Mart 1923 tarihli baskıda yer alan Atatürk için ‘ Osmanlı İmparatorluğu’nun küllerinden daha sonra Atatürk olarak tanınan asker Mustafa Kemal Atatürk, modern Türkiye Cumhuriyeti’nin kurucu babası olarak çıktı. Atatürk’ün laik reformları ve otoriter çizgisi on yıllar boyunca Ortadoğu’da yankı uyandıracak bir efsane bıraktı’ ifadesini kullandı.

Time, o yıldaki baskısından da şu paragrafı aktardı: ‘O, bugünTürkiye'yi özgürlüğüne kavuşturan biri. O, halkını, yabancı güçlerin boyunduruğundaki bu bataktan kurtardı. Onların özündeki niteliklerini fark etmelerini sağladı ve onlara bağımsızlık düşüncesi ve hareketini getirdi.

Dergi geçmiş 90 yıldaki kapaklarının arasında Charli Chaplin, Benito Mussolini, Mahatma Ghandi, Joseph Stalin, Adolf Hitler, Kraliçe 2. Elizabeth, Fidel Castro,John F. Kennedy ve Papa 2. John Paul sayılarını da yer verdi.