Konya'da dehşete düşüren olay!
KONYA'da, işsiz 35 yaşındaki Mustafa Dönertaş, birlikte oturduğu annesi 56 yaşındaki Havva Dönertaş'ı, tartışmanın ardından banyoda boğazını keserek öldürdü.
 Komşularının ihbarı üzerine çilingirle eve giren polisler, Mustafa Dönertaş'ı, annesinin cesedi başında elinde bıçakla beklerken buldu.
 Olay, bugün saat 14.00 sıralarında merkez Meram İlçesi Abdülaziz Mahallesi Yıldırım Sokak'ta 3 katlı apartmanın son katında meydana geldi. Eşi yıllır önce ölen Havva Dönertaş, bugün öğle saatlerinde, birlikte oturduğu bekar oğlu Mustafa Dönertaş'la tartışmaya başladı. Tartışma büyüyünce sinirlenen Mustafa Dönertaş, saldırdığı annesini tartaklamaya başladı. Kadının çığlıklarını duyan alt komşuları, gürültü sesinin kesilmesi üzerine şüphelenip polisi aradı. Eve gelen polis, kapının zilini çaldı. Açan olmayınca çilingir yardımıyla eve giren polis, banyo kapısının açık olduğunu fark etti. Banyoya yönelen polis, Mustafa Dönertaş'ı elinde bıçakla boğazını kestiği yerde kanlar içinde yatan annesinin başında beklerken gördü. Olay yerine çağrılan sağlık görevlileri Havva Dönertaş'ın yaşamını yitirdiğini saptadı. Boğazında 10 santimetre derinliğinde kesi olan Havva Dönertaş'ın cesedi, otopsi yapılmak üzere Meram Eğitim Uygulama ve Araştırma Hastanesi'nde kaldırıldı.
 Daha önce de annesine şiddet uyguladığı ve şizofreni hastası olduğunu öne sürülen Mustafa Dönertaş gözaltına alındı. Sorgulanmak üzere Asayiş Şube Müdürlüğü'ne getirilen Dönertaş'ın, elinde 6 paket sigara olması dikkat çekti. Olayla ilgili soruşturma sürüyor.
 DHA