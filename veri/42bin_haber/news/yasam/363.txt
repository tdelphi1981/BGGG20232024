Siirt'ten sonra şimdi de Ankara
Eşyalar 1 gün arayla 11 defa yandı.
 Ankara'nın Gölbaşı İlçesi'ndeki Bahçelievler Mahallesi'nde bir binanın üst katında oturan Karahan ailesinin evindeki eşyaların 1 günde aralıklarla 10 defa yanması, paniğe neden oldu.
 Yangının, 4 çocuklu Karahan ailesinin 11 yaşındaki İleyda Nur Karahan'ın bulunduğu yerde bilinmeyen nedenle çıktığı öne sürüldü.
 Anne Ayşe Karahan, kızı İleyda Nur'un olduğu yerde çıkan nedeniyle bilinmeyen yangınlara anlam veremediklerini anlatırken, kızının 'kötü cinler tarafından yönlendirildiğini' iddia ederken, şunları söyledi:
 "Dün öğleden beri evimizde en az 10 yangın çıktı. Yatakta, banyo perdesinde, çalışma masasında, havlu, elbiselerde yangın oldu. Çıkan yangınları, kızımın bağırarak haber vermesi üzerine söndürdük. Kızım üst kattaki komşuya çıkarken, gittiği lavaboda da yangın çıktı. Bir akrabamızın evine gittik, orada da yangın çıktı. Anladık ki kızımda esrarengiz bir durum var. Bu durumu, Siirt'teki bir okul ve evdeki esrarengiz yangınlarla aynı tutuyoruz. Cinlerin bu yangınları çıkarttığına inanıyoruz."
 ilçede kahve işleten Cevat Karahan da gözlerine hiç uyku girmediğini, evin eşyalarının büyük bölümünü toplamak zorunda kaldıklarını ve su dolu kapları hazır tuttuklarını söyledi. Karahan, "Kaymakamlığa ve müftülüğe giderek yardım istedik, kızımızı doktora götürmemizi söylediler. Müftü, ayrıca Kuran okumamızı önerdi. Biradan ve çevreden bazı hocalarla görüştük. Evimizde bir imama Kuran okuttuk, ancak 10 dakika sonra yine yangın çıktı. Kendini bu işlere adayan birkaç kişiyle görüştük. Kızımın cinler tarafndan yönlendirildiğine inanıyoruz. Bunun başka izahını bulamıyoruz" dedi.
 YALNIZ KALDIĞINDA YANGIN ÇIKIYOR
 Karahan ailesinin hiç uyku uyumadığını belirten akrabaları Bediha Aktaş, bir yangın çıkması halinde söndürülmediği takdirde binanın yanabileceğini anlatırken, Kemal Aktaş ise "Nöbetleşe bekleyip, uyumamaya çalışıyoruz. İleyda'yı yalnız bırakmıyoruz. Yalnız kaldığında mutlaka yangın çıkıyor. Endişe içinde, korkarak bekliyoruz" dedi.