Mobilyacıların alacak kavgası: 2 yaralı
KAYSERİ'de iki mobilyacı arasında alacak tartışmasında çıkan kavgada M.Ç, tabancayla meslektaşı 31 yaşındaki F.Y. ile yanındaki arkadaşı 34 yaşındaki M.S.’yi vurdu. Ağır yaralanan iki kişi hastanede tedaviye alındı.
 Olay, dün saat 17.00 sıralarında Melikgazi ilçesi Osman Kavuncu mahallesi Orta Sanayi’de bir işyerinde meydana geldi. İddiaya göre, M.Ç kendisi gibi mobilyacılık yapan M.S ile telefonda alacak nedeniyle tattıştı. Ardından da M.S.’nin işyerine gitti. Burada da devam eden tartışmada M.Ç. tabancasını çıkararak, M.S. ile kavgayı ayırmaya çalışan arkadaşı F.Y.’ye ateş etti. Göğsüne isabet eden kurşunla ağır yaralanan F.Y., otomobille, M.S. ise çağrılan ambulansla Kayseri Eğitim ve Araştırma Hastanesi’ne götürüldü. Ameliyata alınan yaralıların durumunun ağır olduğu belirtilirken, M.Ç, suç aleti tabanca ile yakalanarak gözaltına alındı. Olayla ilgili soruşturma başlatıldı.