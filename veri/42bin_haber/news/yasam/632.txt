İngiliz "kraliyet bebeği" kız mı olacak?
İngiltere kraliyet tahtının ikinci sıradaki varisi Cambridge Dükü William'ın eşi Kate'in, temmuz ayında dünyaya gelmesi beklenen bebeklerinin cinsiyetini ağzından kaçırdığı bildirildi. 
İngiliz basını, yaptığı bir ziyarette kendisine verilen oyuncak ayıyı alırken Kate'in, "Teşekkür ederim, bunu kızım için alıyorum" demek üzereyken, "kızım" kelimesinden önce duraksadığını ve bu kelimeyi tam söylemediğini kaydetti.

Oyuncak ayıyı hediye eden kişinin yanından duran bir diğer kişinin bunu duyarak Kate'e, "Kızım diyecektiniz değil mi?" diye sorduğu, Kate'in ise "Hayır bilmiyoruz. Söylemiyoruz" yanıtını verdiği bilgisi basına yansıdı.

İngiliz gazetelerinin çoğu bugünkü sayılarının ilk sayfalarında kraliyet bebeğinin kız olabileceğine dair Kate'in ağzından kaçan sözlere yer verdi ancak kraliyetin bu bilgiyi doğrulamadığına da dikkati çekti.

Kate ile William, 29 Nisan 2011'de Londra'daki Westminster Katedrali'nde düzenlenen görkemli törenle evlenmişti.

İngiltere kraliyet tahtının üçüncü sıradaki varisi olacak çiftin bebeğinin, temmuz ayında dünyaya gelmesi bekleniyor.

Kraliyet tahtı varisliğiyle ilgili geçen yıl yapılan kanun değişikliğine göre, Kate ile William'ın ilk çocukları kız olursa, tahtın varisi olabilecek.