6 kilo esrar ve 6 bin paket kaçak sigara yakalandı
Uşak Emniyet Müdürlüğü (KOM) Kaçakçılık ve Organize Suçlarla Mücadele Şubesi ekipleri, yol kontrolü sırasında 6 kilo esrar ve 6 bin paket gümrük kaçağı sigara ele geçirdi.
 Uşak-Ankara yolunda Nuri Şeker Uşak Şeker Fabrikası Kavşağı'nda uygulama noktası oluşturan ekipler, Güneydoğu illerinden İzmir'e gitmekte olan yolcu otobüsleri ile özel otomobilleri durdurarak narkotik köpeği Tora ile arama yaptı. Bir otobüs firmasında yolcu olan S.D. (38)'ye ait 3 valiz içerisinde 6 bin paket gümrük kaçağı sigara ele geçirildi. Sigaralara el koyan polis S.D.'yi gözaltına aldı.
 Kontrollere devam eden polis, Diyarbakır'dan İzmir'e gitmekte olan bir başka otobüste 6 kilogram esrar maddesi yakaladı. Esrara el koyan polis, 15 numaralı koltukta yolculuk yapan B.K.'yi (28) gözaltına aldı. Aynı otobüs içerisinde yolcu olan O.Y. (21) isimli şahsın asker kaçağı olduğunu tespit edildi O.Y., askerlik şubesine teslim edildi.
 CİHAN