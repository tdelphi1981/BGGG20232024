Kepçe otomobili biçti: 2 yaralı
Sakarya'nın Karasu ilçesinde bir kepçe, çarptığı seyir halindeki otomobilin tavanını jilet gibi kesti. Kazada iki kişi yaralandı.
 Karasu OSB'den çıkan Ali Dursun Koçak'ın kullandığı büyük kepçe, Adapazarı istikametinden Karasu yönüne giden Talip Odabaş yönetimindeki 81 AJ 337 plakalı otomobile çarptı. Kazada kepçeye takılı bulunan forklift aksamları otomobilin tavanını jilet gibi kesti. Otomobilde bulunan sürücü Odabaş ile Şenol Köse yaralandı.
 Çevredekiler tarafından araçtan çıkartılan yaralılar, çağrılan sağlık ekiplerince Karasu Devlet Hastanesi'ne kaldırıldı. Hayati tehlikesinin bulunduğu öğrenilen Köse, Sakarya Üniversitesi Eğitim ve Araştırma Hastanesi'ne sevk edildi. Kaza nedeniyle karayolu bir süre ulaşıma kapandı.
 Kaza ile ilgili soruşturma başlatıldı. 
  