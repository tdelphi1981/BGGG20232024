Cip 10 metreden uçtu!
Kağıthane'de kontrolden çıkan cip yaklaşık 10 metre yükseklikten bir sitenin bahçesine uçtu. Cip sürücüsü kazadan yara almadan kurtulurken yakındaki kişi hafif yaralandı.
 Kaza, Kağıthane Hamidiye Mahallesi Osmangazi Caddesi üzerinde saat 12.30 sıralarında meydana geldi. Gökhan Gündüz henüz bilinmeyen nedenle cipinin kontrolünü kaybetti. Araç İstanbul Büyükşehir Belediyesi Konutları'nın bulunduğu sitenin bahçesine uçtu. 10 metre yükseklikten düşen cipteki 1 kişi hafif yaralandı. Sürücünün yeğeni olduğu belirtilen yaralı bir araçla Okmeydanı Eğitim ve Araştırma Hastanesi'ne götürüldü. Sürücü Gündüz ise hurdaya dönen araçtan yara almadan kurtuldu. Kaza sırasında bahçede hiç kimsenin bulunmaması muhtemel bin facianın önüne geçti.
 
 Araç sürücüsü Gökhan Gündüz okulun oradan yeğenimi bıraktım geliyordum çokta hızlı değildim arabanın freninde bir sorun vardı herhalde frene bastım durmadı kontrolü kaybedince kaygan yoldan dolayı kaza yaptık suç benim dedi.