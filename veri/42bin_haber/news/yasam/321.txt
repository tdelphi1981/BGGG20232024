CNN TÜRK programları zirvede
Televizyonda yayınlanan programların basın yansımalarından yola çıkarak hazırlanan, 2012 yılı “Ekranın En Çok Konuşulan TV Programları” araştırması açıklandı. Haber Tartışma dalında CNN TÜRK programlarından "Tarafsız Bölge" birinci olurken "5N1K" ikinci oldu. Sohbet Programları dalında ise "Burada Laf Çok" zirvede yer aldı. 
Televizyonda yayınlanan programların basın yansımalarından yola çıkarak hazırlanan, 2012 yılı “Ekranın En Çok Konuşulan TV Programları” araştırması açıklandı. Medya Takip Ajansı Interpress’in yaptığı incelemeye göre; kanalların yayınladığı 68 program kategorisi içinde yazılı basında en çok öne çıkan program isimleri şöyle sıralandı:

- Haber Tartışma programlarında birinci sırayı CNN TÜRK'te yayınlanan “Tarafsız Bölge” alırken,  yine CNN TÜRK'te yayınlanan “5N1K” ve “Söz Sende” kendi kategorisinde en çok habere konu olan diğer programlar oldu.

- Sohbet programları içinde CNN TÜRK'te yayınlanan “Burada Laf Çok” açık ara birinci olurken, “Şeffaf Oda” ikinci, “Böyle Bir şey Var Mı?” da üçüncü oldu.  
- Toplamda bin haberi geçen yarışma programları içinde ilk sırada “Kim Milyoner Olmak İster?” yer alırken, “Yetenek Sizsiniz Türkiye” ve “Eyvah Düşüyorum” ilk üç içinde yer aldılar. 
- Spor Tartışma programları içinde “Telegol” ilk sırayı alırken, “Yüzde Yüz Futbol” ve “Basın Tribünü” da ikinci ve üçüncülüğü aldı. 
- Kadın programları arasında “Esra Erol ile Evlen Benimle” birinci, “Saba Tümer İle Bugün” ikinci, “Derya’nın Dünyası” da üçüncü oldu. 
- Açık Oturum programları içinde, “32. Gün” ilk sırayı alırken, “Abbas Güçlü ile Genç Bakış” ve “Siyaset Meydanı” ikinci ve üçüncülüğü aldılar. 
- Yemek programları arasında ise, “Mutfağım” birinci sırayı alırken, “Vahe’nin Sofrası” ikinci, “Yeşil Elma”da üçüncü oldu.