101 yaşında emekli oldu!
Dünyanın en yaşlı koşucusu olan 101 yaşındaki Fauja Singh, son koşusundan sonra emekli olduğunu açıkladı. 
Dünyanın en yaşlı koşucusu unvanını elinde bulunduran Singh, Hong Kong'da düzenlenen maratona katıldıktan sonra emekli olduğunu duyurdu. 
Singh, 10 kilometrelik son koşusunu 1 saat 32.28 saniyede tamamladı. 
İngiltere'de yaşayan Singh, oyunu zirvedeyken bırakarak emekli olduğu için mutlu olduğunu söyledi. 
16. ve 17. yüzyıllarda Kuzey Hindistan'da yaşamış on gurunun öğretilerini temel alan Sih dini mensubu olan ve koşuya safran rengi sarığı ile uzun beyaz sakalıyla katılan Hindistan doğumlu Singh, yarıştan sonra ayakkabılarını Hong Kong'da bir yere asıp bırakacağını söyledi. 
Singh, 2011 yılında Toronto'da düzenlenen maratonu tamamlayan en yaşlı koşucu olmuş, ancak pasaportu dışında yaşını belgeleyen bir kimliği olmadığı için Guinness Rekorlar Kitabı'na girememişti.