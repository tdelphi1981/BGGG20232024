56 kilo 400 gram esrar ele geçirildi
Siverek'te 56 kilo 400 gram esrar ele geçirildi.
 İlçe Emniyet Müdürlüğü'nden yapılan açıklamaya göre, polis Siverek-Diyarbakır karayolunda yaptığı kontrolde, 34 GJ 1956 plakalı otomobili durdurmak istedi.
         
 ''Dur'' ikazına uymayan sürücünün kullandığı otomobil, olay yerinden kaçtı. Polis ekipleri, bir süre devam eden takibin ardından otomobili durdurdu. Araçta yapılan aramada 56 kilo 400 gram esrar bulundu.
          
 Olayla ilgili sürücü Nazif T. gözaltına alındı.
          
 AA