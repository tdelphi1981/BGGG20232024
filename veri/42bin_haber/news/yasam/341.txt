Kahvehanede kanlı kavga!
DÜZCE'de, kahvehanede tabanca ve bıçakların kullanıldığı kavgada 1 kişi öldü, 5 kişi yaralandı.
 Olay dün gece, Çay Mahallesi Poyraz Sokak'ta bulunan kahvehanede meydana geldi. 38 yaşındaki Selahattin Çon ile kahvehanede karşılaştığı kişiler arasında henüz bilinmeyen nedenle kavga çıktı. İddiaya göre Selahattin Çon üzerinde bulunan tabanca ile Y.K., T.B, O.B ve H.M.'nin üzerine rastgele ateş etti. 4 kişi yaralanırken, yoldan geçen ve olayla ilgisi olmayan A.S. ise vücuduna isabet eden kurşunla yaralandı. Selahattin Çon üzerine saldıran kişiler tarafından bıçakla yaralandı. Ambulansla Düzce Atatürk Devlet Hastanesi ve Düzce Üniversitesi Araştırma ve Uygulama Hastanesi'ne götürülen yaralılar tedaviye alındı. Selahattin Çon hastanede yapılan müdahalelere rağmen kurtarılamadı. 4 kişinin tedavisi ise devam ediyor. Polis olayla ilgili soruşturma başlattı.