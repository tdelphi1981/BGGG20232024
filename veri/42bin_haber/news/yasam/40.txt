Antalya'da ev yangını
Antalya'da iki katlı müstakil bir evde çıkan yangın, maddi hasara yol açtı.
  Edinilen bilgiye göre, Kepez İlçesi Yenidoğan Mahallesi'nde Halim  Kayasuyu'na ait iki katlı evde henüz bilinmeyen bin nedenle yangın çıktı.Vatandaşların haber vermesiyle olay yerine gelen itfaiye ekipleri,  yangına müdahale ederken, güvenlik güçleri de bitişikteki binalarda bulunan  vatandaşların tahliyesini sağladı. Evin ahşap çatısı yangının kontrol altına  alınmasını geciktirdi.        
 Olay yerine gelen TEDAŞ yetkilileri, evin elektriğini kesti. Yangın, evin  bitişiğindeki okul ile binalara sıçramadan söndürüldü.Yangın söndürme çalışmaları sırasında başından yaralanan itfaiye erine  112 Acil Sağlık ekipleri, ayakta müdahale etti.Yaklaşık 1,5 saatlik çalışması sonucu söndürülen yangın maddi hasara yol  açtı. Yangının çıkış nedeninin belirlenmesi amacıyla çalışma başlatıldı.  