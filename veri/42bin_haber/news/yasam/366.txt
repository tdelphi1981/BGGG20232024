Otomobilde 1600 paket kaçak sigara ele geçti
KONYA'da dün bir otomobilde yapılan aramada 1600 paket kaçak sigara ele geçirildi, sürücü 28 yaşındaki Hüseyin D. ve yanında bulunan 27 yaşındaki Cihan A., gözaltına alındı. İki şüpheli, ''İzmir'den bir yakınımızın cenazesi için Gaziantep'e gitmiştik. Dönüşte de sigaraya zam geleceği için bu kadar sigara aldık. Paramız olsaydı daha da alacaktık" diye ifade verdi.
 Konya Emniyet Müdürlüğü Asayiş Şubesi ekipleri dün saat 22.00 sıralarında Konya-Adana karayolu kent merkezi girişinde rutin yol kontrolü yaptığı sırada, Hüseyin D. yönetimindeki 35 TSS 26 plakalı otomobili durdurdu. Otomobilde yapılan aramada bagajda koli içinde 1600 paket kaçak sigara ele geçirildi. Bunun üzerine sürücü Hüseyin D. ile arkadaşı Cihan A. gözaltına alındı.
 İki şüpheli, polise verdiği ilk ifadede, ''İzmir'den bir yakınımızın cenazesi için Gaziantep'e gitmiştik. Dönüşte de sigaraya zam geleceği için bu kadar sigara aldık. Paramız olsaydı daha da alacaktık" dedi.
  