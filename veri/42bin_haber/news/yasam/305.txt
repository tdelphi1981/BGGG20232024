Uzmanı olduğu hastalığa yenildi
ADANA'DA acı son... Beyin kanaması geçirdikten sonra görevli olduğu hastanedeki özel odada 5 yıla yakın süredir yaşam savaşı veren Çukurova Üniversitesi (ÇÜ) Tıp Fakültesi Nöroloji Anabilim Dalı Öğretim Üyesi Prof. Dr. Ali Özeren hayatını kaybetti.
 Tedavisi konusunda uzman olduğu hastalığa yenilmekten kurtulamayan Prof. Özeren'in ölümü yakınlarını yasa boğdu. Kendi ihmali nedeniyle hastalığına geç teşhis konulduğu belirtilen  Prof. Özeren için düzenlenen törene katılanlar, gözyaşlarını tutamadı. DHA