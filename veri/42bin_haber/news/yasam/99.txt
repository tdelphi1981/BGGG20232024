Korkutan kaza: 28 yaralı
Adana'da tarım işçilerini taşıyan midibüs ile belediye otobüsünün çarpışması sonucu meydana gelen kazada 28 kişi yaralandı.
 Alınan bilgiye göre, tarım işçilerini taşıyan Salih Demir (42)  idaresindeki 01 NB 226 plakalı midibüs, Egebagatur Kavşağı'nda Güldane  Avluklu'nun kullandığı 01 B 0834 plakalı belediye otobüsü ile çarpıştı.        
 Kazayı gören vatandaşların ihbarı ile olay yerine çok sayıda ambulans ve  Büyükşehir Belediyesi CANKUR ekibi sevk edildi. CANKUR ekipleri, çarpışmanın  etkisiyle midibüsten fırlayarak su dolu DSİ kanalına düşen 3 kişiyi kurtardı.Kazada yaralanan 5'i ağır 28 kişi, çeşitli hastanelerde tedavi altına  alındı.       
  Kazayla ilgili soruşturma sürüyor.          