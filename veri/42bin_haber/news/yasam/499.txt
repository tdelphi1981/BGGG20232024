Gizli buzlanma zincirleme kazaya neden oldu
Başkent Ankara’da gizli buzlanma nedeniyle 6 aracın birbirine girdiği zincirleme kazada 3 kişi yaralandı. Aynı yolda çok sayıda otomobil de yoldan çıktı.
 Olay, sabah saatlerinde Keçiören Yozgat Bulvarı üzerinde meydana geldi. Keçiören’den çevre yolu istikametine giden çok sayıda araç kırmızı ışıkta duramayınca zincirleme kazaya neden oldu. 6 aracın karıştığı kazada 3 kişi yaralandı. Yaralılar, olay yerine sevk edilen ambulanslarla çevredeki hastanelere kaldırıldı. Aynı yol üzerinde yine buzlanma nedeniyle bazı araçların yoldan bazı araçların ise orta refüje çıktığı görüldü. Bulvarda başka bir kazanın önüne geçmek için polis ekipleri yoğun çaba harcadı. Bir polis aracı bulvarın girişinde bekleyerek araçların yavaşlamasına yardımcı oldu. Kazanın meydana geldiği yerdeki polislerde yine el fenerleriyle sürücüleri uyardı.
 Görgü tanıkları kazanın gizli buzlanma nedeniyle olduğunu, duramayan araçların birbirine çarptığını söyledi. 
  