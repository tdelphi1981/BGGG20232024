Çarşamba bir aileyi yok etti
Aynı aileden 3 kişinin bulunduğu otomobil kontrolden çıkıp Çarşamba Çayı'na uçtu. Enkazdan baba sağ kurtarılırken, anne boğuldu, ailenin gelini ise 16 saat sonra nehir kenarında ölü olarak bulundu
 Çarşamba Çayı, bir aileyi yok etti... Konya'da önceki gece akraba ziyaretinden dönen Mehmet Çelebi yönetimindeki otomobil köprüye yaklaştığı sırada kontrolden çıkıp Çarşamba Çayı'na uçtu. İçinde aynı aileden üç kişinin bulunduğu otomobilden çıkamayan 60 yaşındaki Meryem Çelebi, boğuldu, gelini Fadime Çelebi (36) ise akıntıya kapılıp kayboldu. Otomobil, 100 metre sürüklendi.
 KAPAKLAR KAPANDI
 ARACIN camını açıp çıkan sürücü 65 yaşındaki Mehmet Çelebi, yakınlarının ip atmasıyla güçlükle kurtarıldı. Çelebi, ambulansla Çumra Devlet Hastanesi'ne kaldırıldı. Su düzeyinin otomobili tamamen kaplaması üzerine baraj kapakları kapatıldı. Çağrılan Konya Afet ve Acil Durum Müdürlüğü'ne bağlı dalgıç arama kurtarma ekipleri, otomobilde sürücü Mehmet Çelebi'nin eşi Meryem Çelebi'nin cesedine ulaştı. Arama kurtarma ekipleri araç içinde yaptığı tüm aramalara rağmen ailenin gelini Fadime Çelebi'nin cesedi enkazdan 30 km uzakta bulundu. DHA