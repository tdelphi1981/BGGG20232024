'Sadık dostlar'a öğrenci şefkati
CEP harçlıklarını kazanmak için harekete geçen İzmirli 3 kafadar, yeni bir sektöre adım attı.
 Onur TUNGUT / İZMİR
 'Genç Organizasyon' adı altında bir araya gelen Ege Üniversitesi Felsefe Bölümü öğrencisi Ali Osman Çetinkaya (22) ve lise öğrencileri Mert Yaşar (20) ve Şehime Gamze Köse (18), iş yoğunluğu ya da yaşlılık gibi nedenlerle köpekleriyle ilgilenemeyen İzmirli hayvanseverlere hizmet veriyor. Haftalık 100 TL kazanan gençler, hayvanlarla bire bir ilgileniyor, tüm ihtiyaçlarını takip ediyor. 
 'MÜŞTERİLERİMİZ öğrenci olduğumuz için bize güveniyor' diyen Ali Osman Çetinkaya, ekledi: 
 ANAHTAR VEREN VAR
 'EV anahtarlarını teslim eden bile var. Köpekleri her gün evlerinden alıp gezdiriyoruz. Sonra da sahiplerine teslim ediyoruz. Seyahate gidecek olan köpek sahipleri, sadık dostlarını bize bırakabilir. Bakamayacağımız köpeği almıyoruz. Aramızda apartmanda oturduğu için köpek sahibi olmayan arkadaşlarımız var. Onlar da köpek sevgilerini bu şekilde gideriyor.