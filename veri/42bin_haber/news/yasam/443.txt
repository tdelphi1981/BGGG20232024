Dikkat! Yağmur geliyor
Yurdun batı kesimlerinde yağış bekleniyor.
 Kıyı Ege ile Çanakkale ve Edirne çevrelerinde yağışların kuvvetli olacağı belirtiliyor. Rüzgarın, Kıyı Ege ile Çanakkale çevrelerinde kuvvetli ve fırtına (60-80 km/s)şeklinde esmesi bekleniyor.
 Meteoroloji Genel Müdürlüğü’nce yapılan son değerlendirmelere göre, yurdun batı kesimlerinde görülecek yağışların, Kıyı Ege (İzmir, Aydın, Muğla ve Balıkesir'in batı ilçeleri) ile Çanakkale ve Edirne çevrelerinde kuvvetli olacağı tahmin ediliyor. Sabah ve gece saatlerinde, Doğu Anadolu'nun kuzey ve doğusunda kuvvetli olmak üzere, iç ve doğu bölgelerde buzlanma ve don olayı ile birlikte yer yer yoğun olmak üzere sis hadisesi bekleniyor. 
 Hava sıcaklığı kuzey ve iç kesimlerde 2 ila 4 derece artacağı tahmin ediliyor. Rüzgar ise batı bölgelerde güney ve doğu, yurdun doğu kesimlerinde kuzey ve batı yönlerden hafif ara sıra orta kuvvette, Marmara ve Batı Akdeniz'de kuvvetli (30-50 km/saat) Kıyı Ege'de kısa süreli fırtına (60-80 km/s) şeklinde esmesi bekleniyor. 
 -KUVVETLİ YAĞIŞ UYARISI
 Öğle saatlerinden sonra Edirne, Çanakkale, İzmir, Aydın, Balıkesir'in batı ilçeleri (Edremit, Ayvalık, Burhaniye ) ile zamanla Muğla çevrelerinde kuvvetli sağanak ve yer yer gökgürültülü sağanak yağış beklendiğinden yaşanabilecek olumsuzluklara karşı ( su baskını, ani sel, ulaşımda aksama, yıldırım vb) ilgililerin ve vatandaşların dikkatli olması gerekiyor.
 -KUVVETLİ RÜZGAR UYARISI
 Rüzgarın, Kıyı Ege ile Çanakkale çevrelerinde kuvvetli ve fırtına (60-80 km/s)şeklinde esmesi beklendiğinden yaşanabilecek olumsuzluklara karşı (ulaşımda aksama, çatı uçması, ağaç devrilmesi, vb) ilgililerin ve vatandaşların dikkatli olması gerekiyor.
 -BUZLANMA ve DON OLAYI İLE BİRLİKTE SİS UYARISI- 
 Bu gece ve yarın sabah saatlerinde, Doğu Anadolu'nun kuzey ve doğusunda kuvvetli olmak üzere ülkemizin iç ve doğu bölgelerinde buzlanma ve don olayı ile birlikte yer yer yoğun olmak üzere sis hadisesi beklendiğinden yaşanabilecek olumsuzluklara karşı, başta sürücüler olmak üzere ilgililerin ve vatandaşların dikkatli ve tedbirli olması gerekiyor.
 -ÇIĞ TEHLİKESİ UYARISI- 
 Doğu Karadeniz'in iç kesimleri ile Doğu Anadolu'da yüksek kar örtüsü nedeni ile yaşanabilecek muhtemel çığ tehlikesine karşı ilgililerin ve vatandaşların dikkatli ve tedbirli olması gerekiyor.
 -BAZI İLLERDE HAVA DURUMU- 
 Bazı illerde bugün hava durumu ve sıcaklık değerleri şöyle olacak: 
 İSTANBUL: Parçalı zamanla çok bulutlu, öğle saatlerinden sonra Avrupa Yakasından başlamak üzere aralıklı sağanak yağışlı. (15) 
 ANKARA: Parçalı bulutlu geçeceği tahmin ediliyor. Sabah saatlerinde buzlanma ve don olayı ile birlikte yer yer sis bekleniyor. (8) 
 İZMİR: Çok bulutlu, aralıklı sağanak ve gökgürültülü sağanak yağışlı geçecek. Yağışların, öğle saatlerinden itibaren yerel olarak kuvvetli olması , rüzgarın, güney yönlerden kuvvetli ve kısa süreli fırtına şeklinde esmesi bekleniyor. (15) 
 ADANA: Parçalı zamanla çok bulutlu. (17) 
 ANTALYA: Parçalı zamanla çok bulutlu, öğle satlerinden sonra aralıklı yağmur ve sağanak yağışlı. (17) 
 SAMSUN: Az bulutlu ve açık zamanla parçalı bulutlu. (17) 
 ERZURUM: Parçalı ve az bulutlu geçeceği tahmin ediliyor. İl genelinde kuvvetli olmak üzere buzlanma ve don olayı ile birlikte yer yer yoğun olmak üzere sis bekleniyor. (-16) 
 DİYARBAKIR: Az bulutlu ve açık zamanla parçalı bulutlu geçeceği tahmin ediliyor. Sabah ve gece saatlerinde buzlanma ve don olayı ile birlikte yer yer sis bekleniyor. (8)
 -BÖLGELERDE HAVA DURUMU- 
 Meteoroloji Genel Müdürlüğü'nün son verilerine göre bölgelerde hava durumu şöyle olacak:
 MARMARA: Parçalı ve çok bulutlu, batısından başlayarak zamanla bölge genelinin aralıklı sağanak yağışlı geçeceği tahmin ediliyor. Yağışların, öğle saatlerinden itibaren Edirne, Çanakkale ile Balıkesir'in batı ilçelerinde (Edremit, Burhaniye ve Ayvalık) kuvvetli olması bekleniyor. Sabah saatlerinde, bölgenin doğusunda yer yer sis bekleniyor. Rüzgarın; güney yönlerden kuvvetli(30-50 km/s), Çanakkale çevrelerinde fırtına (60-80km/s) şeklinde eseceği tahmin ediliyor.
 EGE: Çok bulutlu, yağmur ve sağanak, kıyılarının gökgürültülü sağanak yağışlı geçeceği tahmin ediliyor. Yağışların, öğle saatlerinden sonra İzmir, Aydın ve zamanla Muğla çevrelerinde kuvvetli olması bekleniyor. Sabah saatlerinde bölgenin iç kesimlerinde buzlanma ve don olayı ile birlikte sis bekleniyor. Rüzgar ise kıyılarda güney yönlerden fırtına şeklinde (60-80 km/s) esecek.
 AKDENİZ: Parçalı zamanla çok bulutlu, öğle saatlerinden itibaren Antalya çevreleri ile akşam saatlerinden sonra Batı Akdeniz'in yağmur ve sağanak yağışlı geçeceği tahmin ediliyor. Sabah saatlerinde bölgenin iç kesimlerinde buzlanma ve don olayı ile birlikte yer yer sis bekleniyor.
 İÇ ANADOLU: Parçalı zamanla çok bulutlu, gece saatlerinden sonra Eskişehir çevrelerinin yağmur ve sağanak yağışlı geçeceği tahmin ediliyor. Sabah saatlerinde bölge genelinde buzlanma ve don olayı ile birlikte yer yer yoğun olmak üzere sis bekleniyor.
 BATI KARADENİZ: Parçalı zamanla çok bulutlu, gece saatlerinden sonra Bolu, Düzce, Zonguldak, Bartın ve Karabük çevrelerinin yağmurlu yükseklerinin karla karışık yağmur ve kar yağışlı geçeceği tahmin ediliyor. Sabah saatlerinde bölgenin iç kesimlerinde buzlanma ve don olayı ile birlikte yer yer yoğun olmak üzere sis bekleniyor.
 ORTA ve DOĞU KARADENİZ: Parçalı ve az bulutlu geçeceği tahmin ediliyor. Sabah ve gece saatlerinde bölgenin iç kesimlerinde buzlanma ve don olayı ile birlikte yer yer yoğun olmak üzere sis bekleniyor. Doğu Karadeniz'in iç kesimlerinde yüksek kar örtüsü nedeniyle muhtemel çığ tehlikesine karşı tedbirli olunması gerekiyor.
 DOĞU ANADOLU: Parçalı ve az bulutlu geçeceği tahmin ediliyor. Bölge genelinde kuvvetli olmak üzere buzlanma ve don olayı ile birlikte yer yer yoğun olmak üzere sis bekleniyor. Yüksek kar örtüsü nedeniyle muhtemel çığ tehlikesine karşı dikkatli ve tedbirli olunması gerekiyor.
 GÜNEYDOĞU ANADOLU: Az bulutlu ve açık zamanla parçalı bulutlu geçeceği tahmin ediliyor. Sabah saatlerinde bölge genelinde buzlanma ve don olayı ile birlikte doğusunda yer yer sis bekleniyor.
 ANKA
  