Demet Akalın "tek rakibini" açıkladı
Son albümü "Giderli 16"yla listelerde başarıyı yakalayan Demet Akalın, "Listelere bakınca tek rakibim olduğunu görüyorum. O da yine ben" dedi. 
Demet Akalın yeni albümü "Giderli 16"nın başarısının keyfini çıkarıyor. Şarkılarının hepsi müzik listelerinde en üst sıralarda yer alan Demet Akalın rakiplerine açık ara fark atıyor.  
Bu yıl meslek hayatındaki 16. yılını kutlayan Demet Akalın, yeni albümü Giderli 16'da Sinan Akçıl, Ersay Üner, Gökhan Şahin, Emrah Karaduman, Erhan Bayrak, Altan Çetin, Ceyhun Çelikten, Emirkan, Murat Güneş ve Cansu Kurtçu gibi müzisyenlerle çalıştı. 

Albümünün kısa sürede kazandığı başarı için bu isimlere de teşekkür eden Demet Akalın, "Hepsi birbirinden değerli müzisyen arkadaşlarımla yaptığımız şarkılar hedeflediğim yere ulaştı. Dinlenme ve indirilme listelerine bakınca tek rakibim olduğunu görüyorum. O da yine ben" diyerek duygularını dile getiriyor.

GÖKHAN ÖZENLİ KLİP 

Demet Akalın, Gökhan Özen tarafından kendisine hediye edilen Yıkıl Karşımdan şarkısının versiyonunda Gökhan Özen'le düet de yaptı. 

Akalın, çok kısa bir sure sonra şarkının klibi için Gökhan Özen'le birlikte kamera karşısına geçeceklerinin de müjdesini verdi.