Scarlett'in fotoğraflarını sızdıran hackera 10 yıl
Ünlü aktris Scarlett Johansson'un çıplak fotoğraflarını sızdıran hackera 10 yıl hapis cezası verildi.(Metin Güneş / CNN TÜRK / Londra) -- Johansson'un elektronik posta hesabına hacklayarak çıplak fotoğraflarını dedikodu sitelerine gönderen Christopher Chaney 10 yıl hapse mahkum edildi.

Florida'da yaşayan Chaney 50'den fazla ünlünün kişisel hesabına girdi.

29 yaşındaki Johansson, çıplak fotoğraflarını eski eşi Ryan Reynolds'a göndermek üzere çekmişti, ancak fotoğraflar internette yayınlandı.

35 yaşındaki Chaney bazı bilgisayarlara yasadışı erişim yaptığını itiraf etti.

ABD'de görülen davanın hakimi cezayı açıklarken, "Bu tür suçlar kötü ve ciddi fiziksel tacizlerdir" dedi.

Savcılar da Chaney'nin yasalara aykırı bir şekilde gösteri dünyasından 50'nin üzerinde kişinin elektronik posta hesabını hackladığını söylediler.

Chaney'nin adı açıklanan kurbanları arasında şarkıcı Christina Aguilera ve aktris Mila Kunis de var.

Diğer ünlüler arasında Jessica Alba ile yine geçtiğimiz yıl çıplak fotoğrafları Gmail hesabından çalındıktan sonra interntte yayımlanan şarkıcı Vanessa Hudgens da bulunuyor.