Bu hata canına mal oldu!
Üst geçidi kullanmadı, canından oldu
 Avcılar’da E-5 karayolunda karşıdan karşıya geçmek isteyen vatandaş, bir otomobilin çarpması sonucu hayatını kaybetti. Kazaya bakmak isteyen 3 araç ise trafik kazasına neden oldu.
 Kaza, Avcılar E-5 Karayolu Şükrübey Metrobüs durağı yakınında saat 04.15 sıralarında meydana geldi. Edinilen bilgiye göre, Orhan Gün yönetimindeki 34 EG 430 plakalı araç, E-5 karayolu Küçükçekmece istikametine giderken 100 metre ötedeki üst geçidi kullanmayıp karşıdan karşıya geçmeye çalışan Mustafa Tunç(17) isimli vatandaşa çarptı. Çarpmanın etkisiyle metrobüs yolu kenarına düşen Tunç, hayatını kaybetti.
 KAZAYI SEYREDERKEN ZİNCİRLEME KAZA
 Kaza sonrasında yoldan geçen 10 UN 563, 34 UU 697 ve 34 FK 9600 plakalı otomobillerde kazaya bakmak isterken zincirleme trafik kazasına neden oldu. Zincirleme kazada hayatını kaybeden olmazken, araç sürücüleri kazayı hafif sıyrıklarla atlattı. Kazalar nedeniyle E-5 karayolu yaklaşık 2 saat kapanırken, trafik yan yoldan verildi. Polis ekipleri Tunç’a çarpan Orhan Gün’ü gözaltına altına alındı.Polis ekipleri kaza ile ilgili soruşturma başlattı.
  