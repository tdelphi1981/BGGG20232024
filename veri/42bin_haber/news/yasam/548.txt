İngiltere o anıtın parçalarını iade edecek mi?
Bodrum'dan İngiltere'ye götürülen ve yılda 6 milyon kişinin ziyaret ettiği Mausoleum Anıtı Türkiye'ye iade edilecek mi? Anıtın iadesi için Avrupa İnsan Hakları Mahkemesi'ne dava açmaya hazırlığı sürerken, İngiliz diplomatlar bir adım attı. 

İngiltere'nin Ankara Büyükelçisi David Reddaway, AİHM'Deki dava tarihinden 7 gün önce 
Anıt için 30 arkadaşıyla birlikte hukuk mücadelesi başlatan avukat Remzi Kazmaz'a bir mektup gönderdi.

Mektupta, British Museum'da bulunan anıt ve parçalarının Osmanlı İmparatorluğu'ndan alınan yasal izinler ile taşındığı, heykelin İngiltere'ye götürülme sürecinin o zamanki hukuka uygun olduğu belirtildi.

British Museum ile Bodrum'daki ilgili birimlerin beraber çalışarak Mausoleum hakkındaki yerel bilgilerin genişletilebilmesi için ortaklaşa çalışma önerildi. 

Avukat Remzi Kazmaz, eserlerin davadan daha çok sulh yolu ile iade edilmesinden yana olduklarını belirtti, AİHM sürecini şimdilik ertelediklerini ifade etti.