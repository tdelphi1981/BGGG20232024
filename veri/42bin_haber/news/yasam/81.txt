Otellere 20 bin Kuran
İstanbul'da otellere 19 bin 600 adet Kur'an-ı Kerim ve İngilizce meali dağıtıldı.
 İslam ülkelerinden gelen turistler için Kur'an-ı Kerim'in Arapça orijinali ile İngilizce hazırlanan meali bastırıldı. Maliyeti bir iş adamı tarafından karşılanan Kur'an-ı Kerimler, talep eden otellere dağıtıldı. İstanbul Kültür ve Turizm Müdürü Ahmet Emre Bilgili, İslam ülkelerinden gelen turist sayısında büyük artış olduğunu, otellerden talep aldıklarını söyledi. Bilgili, Hilton, Conrad, Dedeman ve Rixos'un da aralarında bulunduğu çok sayıda otelin ilgi gösterdiğini dile getirdi. Kur'an-ı Kerim ve İngilizce mealinin kapaklarına otellerin isimleri de yazıldı. AA