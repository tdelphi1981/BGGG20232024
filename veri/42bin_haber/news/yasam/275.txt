Bir aile yok oldu
Anne, baba ve çocukları sobadan sızan karbonmonoksit gazından zehirlenerek hayatlarını kaybetti.
 
 BURSA'da Cemil ve Cevriye Çetinkaya çifti ile 9 yaşındaki çocukları İbrahim Çetinkaya, kömür sobasından sızan karbonmonoksit gazından zehirlenerek yaşamlarını yitirdiler. İki gündür haber alamadığı ailesinin evine giden Nail Çetinkaya anne ve babası ile kardeşinin cesetleriyle karşılaşınca gözyaşlarına boğuldu.
 Olay, merkez Osmangazi İlçesi Mollafenari Mahallesi Mera Sokak'taki tek katlı gece konduda meydana geldi. Muradiye Devlet Hastanesi'nden hasta bakıcı olarak emekli olan 60 yaşındaki Cemil Çetinkaya, eşi 49 yaşındaki Cevriye Çetinkaya ve çocukları Mollafenari İlköğretim Okulu öğrencisi 9 yaşındaki İbrahim Çetinkaya'yı, komşuları son alarak geçtiğimiz Cumartesi evlerine girereken gördüler. Aile aynı gece ısınmak için oturma odasında kömür sobası yaktı. Daha sonra aynı yatan anne, baba ve oğulları sızan karbon monoksit gazından zehirlendi.
 Ailesinden iki gündür haber alamayan büyük oğulları 24 yaşındaki Nail Çetinkaya, evlerine gitti. Anahtarı ile kapıyı açtığında anne, baba ve kardeşinin cesetleri ile karşılaşınca feryat eden Nail Çetinkaya'nın çığlıklarına komşuları yetişti. İhbar üzerine olay yerine polis ve sağlık ekipleri geldi. Evde yapılan incelemede ailenin sobadan sızan korbonmonoksit gazından öldükleri tespit edildi. Cesetler otopsi yapılmak üzere Bursa Adli Tıp Kurumu Morgu'na kaldırıldı.
 Olayla ilgili soruşturma başlatıldı.