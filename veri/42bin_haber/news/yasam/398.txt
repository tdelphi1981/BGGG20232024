Kütahya'da trafik kazası: 6 yaralı
Kütahya Afyonkarahisar karayolunun meydana gelen trafik kazasında 1'i çocuk 6 kişi yaralandı.
 Edinilen bilgilere göre kaza; Kütahya Afyonkarahisar karayolunun 35. km'de meydana geldi. İlknur Akkuş idaresindeki 16 RM 544 plakalı otomobil ile Afyonkrahisar'dan Kütahya istikametine gitmekte iken Çoğürler yol ayrımında karşı yola geçmek isteyen Hüseyin Özkaya idaresindeki 43 DP 779 plakalı TIR'a çarptı.
 Meydana gelen kaza sonrasında otomobil sürücüsü İlknur Akkuş (20), Pervin Akkuş (45), Nermin Ata (44), Mehmet Akkuş (48) Pelin Akkuş (25), Mine Akkuş (6) yaralandı.
 Yaralılar 112 Acil Servis ekiplerinin olay yerindeki ilk müdahalelerinin ardından Dumlupınar Üniversitesi (DPÜ) Evliya Çelebi Eğitim ve Araştırma Hastahanesi Acil Servisi'ne kaldırıldı. Yaralılardan hayati tehlikesi bulunanlar olduğu öğrenildi.
 Kaza sonrası çevreye dağılan eşyalar jandarma ekipleri tarafından muhafaza altına alınırken araç çekici vasıtası ile yoldan kaldırıldı.     
 CİHAN
  