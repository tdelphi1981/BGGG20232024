Ahır kaçkını yollarda!
ERZURUM'DA ahırından kaçan at kent merkezinde trafiği birbirine kattı.
 Aziziye İlçesi'nden firar eden hayvan, 6 kilometre yol kat ettikten sonra Erzurum Bingöl karayoluna çıktı. Çevredekilerin yakalama girişimini seri manevralarla bertaraf eden at için bu kez Büyükşehir Belediyesi'ne bağlı ekipler devreye girdi. Sonunda taksicilerin de yardımıyla Palandöken Devlet Hastanesi önünde 'ipini kaptıran' kaçak, sahiplerine teslim edildi.